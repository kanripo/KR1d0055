# -*- mode: mandoku-view; -*-
#+TITLE: 禮記要義
#+DATE: 2015-09-11 23:42:42.846981
#+PROPERTY: ID KR1d0055
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB05n0590-017禮記要義-卷十七.
<pb:KR1d0055_SBCK_016-1a>¶
禮記要義卷第十七　少儀¶
一適有䘮者曰比曰聽事¶
適有䘮者曰比童子曰聽事注云適之也曰某¶
願比於將命者比猶比方俱給事曰某願聽事¶
於將命者童子未成人不敢當相見之禮正義¶
曰此謂徃適者䘮家也比比方也䘮不主相見¶
凡徃者皆是助事故云比謂比方其年力以給¶
䘮事也&KR0002;五十從反哭四十待&KR0313;坎皆是比方¶
其事故鄭云比謂比方俱給事故辭云願比於¶
<pb:KR1d0055_SBCK_016-1b>¶
將命者也¶
　二主人無親受&KR0608;非尸柩之事不親¶
&KR0608;者旣致命坐委之擯者舉之主人無親受也¶
注云䘮者非尸柩之事不親也舉之舉以東正¶
義曰吉時&KR0002;人饋物主人皆自拜受之&KR0002;有䘮¶
主於哀戚凡有四方使者以物&KR0608;己悉不得拜¶
受故使擯者受舉之而巳知舉以東者雜記云¶
含者入升堂致命坐委于殯東南宰夫朝服即¶
䘮屨升自西階西面坐取璧降自西階以東後¶
<pb:KR1d0055_SBCK_016-2a>¶
禭者&KR0608;者並然而升堂致命是告殯之辭也&KR0002;¶
&KR0608;生人則致命擯者不告殯而不升堂然車馬¶
不舉以東而鄭云舉以東者謂幣之屬也¶
　三不疑不度不願不訾四事¶
不疑在躬者旣問主人之道藝則巳亦當習學¶
明了不得使疑事在其躬而爲賔爲主皆然也¶
　不度民械者謂爲客至主人之家不得度民¶
家所有器械使已亦有也　不願於大家者大¶
家謂冨貴廣大之家謂大夫之家也謂士徃於¶
<pb:KR1d0055_SBCK_016-2b>¶
卿大夫之見彼冨大不可願斆之也非分而願¶
必有亂心也　不訾重器者訾思也重器寳珍¶
之物主謂客至主人之家見有珍物重器不可¶
思玩之&KR0002;思玩之則憎疾已貧賤生淫亂濫惡¶
也(䟽)¶
　四婦人以肅拜爲正凶事乃手拜¶
婦人吉事雖有君賜肅拜爲尸坐則不手拜肅¶
拜爲䘮主則不手拜注云肅拜拜低頭也手拜¶
手至地也婦人以肅拜爲正㐫事乃手拜耳爲¶
<pb:KR1d0055_SBCK_016-3a>¶
尸爲祖姑之尸也士虞禮曰男男尸女女尸爲¶
䘮主不拜手者爲夫與長子當稽顙也其餘亦¶
手拜而巳雖或爲唯或曰䘮爲主則不手拜肅¶
拜也¶
五虞祭婦人爲祖姑作尸¶
爲尸坐者謂虞祭婦人爲祖姑作尸也周禮坐¶
尸嫌婦人或異故明之也&KR0002;平常祭無婦人之¶
尸示主於夫故設同几而巳¶
　六昬禮婦拜扱地穆嬴頓首¶
<pb:KR1d0055_SBCK_016-3b>¶
云婦人以肅拜爲正者言肅拜是婦人之常而¶
昬禮婦拜扱地以其新來爲婦盡禮於舅姑故¶
也左傳穆嬴頓首於宣子之門者有求於宣子¶
非禮之正也云凶事乃手拜耳者言婦人除爲¶
䘮主其餘輕䘮凶事乃有手拜耳鄭知然者以¶
經云爲䘮主則不手拜明不爲䘮主則手拜¶
七祭無跣燕有跣¶
凡祭於室中堂上無跣燕則有之注云祭不跣¶
者主敬也燕則有跣爲歡也天子諸侯祭有坐¶
<pb:KR1d0055_SBCK_016-4a>¶
尸於堂之禮祭所尊在室燕所尊在堂將燕降¶
&KR0003;屨乃升堂¶
八貳車佐車倅車¶
乗貳車則式佐車則否注云貳車佐車皆副車¶
也朝祀之副曰貳戎獵之副曰佐魯莊公敗于¶
乾時公䘮戎路傳乗而歸正義曰貳車云式主¶
敬故謂朝祀之副曰貳佐車不式主武故云戎¶
獵之副曰佐&KR0002;戎獵相對則戎車之副曰倅田¶
車之副曰佐故周禮戎僕馭倅車田僕馭佐車¶
<pb:KR1d0055_SBCK_016-4b>¶
熊氏曰此云戎獵之副曰佐者據諸侯禮也¶
　九有爵者乗馬服車不齒¶
有貳車者之乗馬服車不齒注云尊有爵者之¶
物廣敬也服車所乗車者車有新舊正義曰不¶
敢齒次論其年歳評其價數髙下以尊者之物¶
也¶
十恭敬哀詡恭貌而敬心¶
賔客主恭祭祀主敬䘮事主哀㑹同主詡注云¶
恭在貌也而敬又在心詡謂敏而有勇&KR0002;齊國¶
<pb:KR1d0055_SBCK_016-5a>¶
佐正義曰成二年左傳齊晉戰於鞌齊國佐陳¶
辭以拒晉師是敏而有勇也¶
(十/一)冬時陽氣在魚腹夏在脊¶
冬右&KR0254;者&KR0254;謂魚腹冬時陽氣下在魚腹故右¶
&KR0254;夏右鰭者鰭謂魚脊夏時陽氣上在魚脊故¶
右鰭凡陽所在之處肥美故進魚使嚮右以右¶
手取之便也¶
(十/二)車旁凡爲軓車旁九爲軌¶
案周禮大馭祭兩軹祭&KR0100;此云祭左右軌范兩¶
<pb:KR1d0055_SBCK_016-5b>¶
文不同則左右&KR0100;與兩軹是一故云軓與軹於¶
車同謂轊頭謂車轂小頭也此云范大馭云&KR0100;¶
兩事是一聲同字異故云聲同謂式前之範與¶
此范俱是式前也但式前之軓車旁著凡或作範¶
字聲同而字異即詩邶風濟&KR0313;不濡軓亦車旁¶
凡與此同也&KR0002;轂末之軌則車旁著九此經左¶
右&KR0100;是也其車轍亦謂之&KR0100;亦車旁著九則考¶
工記經涂九軌¶
(十/三)不食豢&KR0254;謂豬犬腸¶
<pb:KR1d0055_SBCK_016-6a>¶
君子不食圂&KR0254;注云周禮圂作豢謂犬豕之屬¶
食米榖者也&KR0254;有似於人穢正義曰&KR0254;豬犬腸¶
也言豬犬亦食米榖其腹與人相似故君子但¶
食他處辟其&KR0254;謂腸胃也故鼎闕一也¶
(十/四)設尊折爼行爵嘗羞之儀¶
尊者以酌者之左爲上尊尊壷者面其鼻飲酒¶
者禨者醮者有折爼不坐未歩爵不嘗羞注云¶
尊者設尊者也酌者郷尊其左則右尊也鼻在¶
面中言郷人也折爼尊徹之乃坐也巳沐飲曰¶
<pb:KR1d0055_SBCK_016-6b>¶
機酌始冠曰醮歩行也正義曰&KR0067;云燕禮司宫¶
尊于東楹之西兩方壷左&KR0007;酒南上注玉藻云¶
唯君面尊&KR0007;酒在南順君之面也下云公席阼¶
階上西郷下又云執幂者升自西階立于尊南¶
北面東上案左&KR0007;酒南上之言是設尊者東郷¶
酌者西郷設者之右則酌者之左也又曰此謂¶
無筭爵之時&KR0002;正羞脯醢折爼未飲則嘗之見¶
郷飲¶
(十/五)食飲勿氣辟咡¶
<pb:KR1d0055_SBCK_016-7a>¶
洗盥執食飲者勿氣有問焉則辟咡而對注云¶
示不敢歆臭也口旁曰咡¶
(十/六)國家靡敝减損車服器馬¶
國家靡敝則車不雕幾甲不組縢食器不刻鏤¶
君子不履&KR0093;屨馬不常秣注云靡敝賦稅亟也¶
雕畫也幾附纒爲沂鄂也組縢以組飾之及紟¶
帶也詩云公徒三萬貝胄朱綅亦鎧飾也¶
(十/七)注䟽以刀禾枕皆有頴義¶
云頴警枕也者以經枕外別言頴是頴發之義¶
<pb:KR1d0055_SBCK_016-7b>¶
故爲警枕刀卻刃授頴言授人以刀卻仰其刃¶
授之以頴頴謂刀鐶也言以刀鐶授之頴是頴¶
發之氣刀之在手謂之爲頴禾之秀穗亦謂之¶
爲頴枕之警動亦謂之頴其事雖異大意同也¶
(十/八)燕食所進魚體與祭祀饗食正禮異¶
此濡魚進尾乾魚進首及右&KR0254;右鰭之屬皆謂¶
㝷常燕食所進魚體非祭祀及饗食正禮也&KR0002;¶
祭祀魚在於爼皆縮載爼旣橫設魚則隨爼而¶
從於人爲橫無進首進尾之理故少牢魚用鮒¶
<pb:KR1d0055_SBCK_016-8a>¶
而爼縮載其主人正饗亦然公食大夫禮魚七¶
縮爼是也正祭魚旣縮載少牢主人獻祝佐食¶
三魚一橫之彼是正&KR0021;魚橫者以魚與牲體共¶
爼故特橫之殊於牲體也&KR0002;天子諸侯繹祭及¶
卿大夫儐尸魚則橫載之於爼爼在人前而橫¶
魚則於人爲從得有進首尾也故有司徹云尸¶
爼五魚橫載之侑主人皆一魚亦横載之彼注¶
云橫載之有異於牲體如鄭此言正祭之時牲¶
體橫而魚縮載儐尸之時牲體縮而魚横載之¶
<pb:KR1d0055_SBCK_016-8b>¶
故云橫載之者異於牲體也正祭則右首進&KR0254;¶
故少牢魚右首進&KR0254;變於主人&KR0002;生人右首進¶
鰭故公食大夫云寢右注云右首也寢右進鰭¶
也乾魚近&KR0254;多骨鯁案特牲少牢魚皆十有五¶
鄭云從隂&KR0011;昬禮魚有十四減一從偶數士䘮¶
禮大斂及士虞禮及公食禮魚皆七其天子諸¶
侯魚數禾聞祭膴者膴謂刳魚腹下爲大臠此¶
處肥美故食魚則刳取以祭先也¶
(卄/一)未有燭告後至者執燭不讓不辤不歌¶
<pb:KR1d0055_SBCK_016-9a>¶
其未有燭而有後至者則以在者告道瞽亦然¶
注爲其不見意欲知之也師冕見及階子曰階¶
也及席子曰席也皆坐子告之曰某在斯某在¶
斯凡飲酒爲獻主者執燭抱燋客作而辭然後¶
以授人爲宵言也主人親執燭敬賔示不倦也¶
言獻主者容君使宰夫也未&KR0353;曰燋執燭不讓¶
不辭不歌以燭繼晝禮殺正義曰凡飲酒爲獻¶
主者獻主主人也謂爲飲酒主人法也凡飲酒¶
主人自獻賔&KR0002;尊卑不敵則使宰夫爲主人以¶
<pb:KR1d0055_SBCK_016-9b>¶
獻賔故云爲獻主也執燭者謂夜闇執燭抱燋¶
者燋謂未&KR0353;之炬旣欲留客又取未然之炬抱¶
之也客作而辭主人見客起辤故從辤而止以¶
燭乃授己執事之人執燭不讓不辭不歌者執¶
燭夜時也禮賔主有讓及更相辭謝又各歌詩¶
相顯德今旣夜莫所以殺於三事¶
禮記要義卷第十七¶
