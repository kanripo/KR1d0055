# -*- mode: mandoku-view; -*-
#+TITLE: 禮記要義
#+DATE: 2015-09-11 23:42:42.248441
#+PROPERTY: ID KR1d0055
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB05n0590-005禮記要義-卷五.
<pb:KR1d0055_SBCK_003-1a>¶
禮記要義卷第五　王制上¶
　一王制是秦漢時作¶
案鄭目録云名曰王制者以其記先王班爵授¶
禄祭祀養老之法度此於別録制度王制之作¶
蓋在秦漢之際知者案下文云有正聽之鄭云¶
漢有正平承秦所置又有古者以周尺之言今¶
以周尺之語則知是周亡之後也秦昭王亡周¶
故鄭答臨碩云孟子當赧王之際王制之作復¶
在其後盧植云漢孝文皇帝令博士諸生作此¶
<pb:KR1d0055_SBCK_003-1b>¶
王制之書¶
　二君臣象五行剛柔¶
王者之制禄爵公侯伯子男凡五等諸侯之上¶
大夫卿下大夫上士中士下士凡五等注云二¶
五象五行剛柔十日禄所受食爵秩次也上大¶
夫曰卿正義曰南面之君五者法五行之剛日¶
北面之臣五者法五行之柔日不以王朝之臣¶
而以諸侯臣者王朝之臣本是事王今王制統¶
天下故不自在其數謂制統天下之君及天下¶
<pb:KR1d0055_SBCK_003-2a>¶
之臣取君臣自相對故不取王臣也¶
　三釋公卿大夫士名義亦可互稱¶
上大夫卿者見下文云下大夫倍上士卿四大¶
夫禄是下大夫之上則有卿故知上大夫即卿¶
也此上大夫卿外唯有下大夫所以下文除卿¶
之外更有上大夫下大夫者謂就下大夫之中¶
更分爲上下耳卿者白虎通云卿之言嚮也爲¶
人所歸嚮大夫者逹人謂扶逹於人士者事也¶
皇氏熊氏皆爲任職事其大夫之稱亦得兼三¶
<pb:KR1d0055_SBCK_003-2b>¶
公故詩云三事大夫謂三公也上夫夫卿亦兼¶
&KR0012;也故春秋陽處父爲太傅經云晉殺其大夫¶
陽處父是也&KR0012;亦稱公故郷飲酒禮云公三重¶
是&KR0012;也卿亦得稱公故春秋襄三十年傳云鄭¶
伯有之臣稱伯有曰吾公在壑谷士旣命同而¶
分爲三等者言士職卑德薄義取漸進故細分¶
爲三卿與大夫德髙位顯各有別命不復細分¶
其諸侯以下及三公至士緫而言之皆謂之官¶
官者管也以管領爲名&KR0002;指其所主則謂之職¶
<pb:KR1d0055_SBCK_003-3a>¶
　四畿内外之官增地與否¶
云唯天子畿内不增以禄羣臣不主爲治民者¶
解畿外之地公侯伯子男皆增其地今畿内公¶
卿大夫采地不增益之者本以禄賜羣臣不須¶
增益其地以其不主爲治民故也外土諸侯本¶
爲治民須便民利國故須增益其封周之畿内¶
有百里之國有五十里之國有二十五里之國¶
鄭注小司徒云百里之國凡四都五十里之國¶
凡四縣二十五里之國凡四甸故崔氏云畿内¶
<pb:KR1d0055_SBCK_003-3b>¶
有百里之國有五十里之國有二十五里之國¶
　五上農夫食九人¶
尚書禹貢注云一井上上岀九夫稅上中岀八¶
夫稅上下岀七夫稅中上岀六夫稅中中岀五¶
夫稅中下岀四夫稅下上岀三夫稅下中岀二¶
夫稅下下岀一夫稅所以又有此九等者以禹¶
貢九州有上中下九等岀没不同故以井田計¶
之以一州當一井假令冀州上上岀九百萬夫¶
之稅兖州下下岀一百萬夫之稅是九州大較¶
<pb:KR1d0055_SBCK_003-4a>¶
相比如此非謂冀州之民皆岀上上兖州之民¶
皆岀下下與周禮九等又不同也所以上農夫¶
得食九人者以史記云上地畒一鐘鐘六斛四¶
斗百畒百鐘則六百四十斛案食貨志又云上¶
孰其収自四斛則百畒四百斛也案廩人中歳¶
人食三鬴其九人之内老㓜相通不皆人食三¶
鬴故食九人也其民之常稅不過什一又庶民¶
䘮祭費用又少且年有豐儉不&KR0106;上孰崔氏以¶
爲畒皆一鐘人&KR0106;食四鬴又爲什二而稅又云¶
<pb:KR1d0055_SBCK_003-4b>¶
祭用數之仂者苟欲計筭使合其義非也¶
　六九州封國附庸之數¶
凡四海之内九州州方千里州建百里之國三¶
十七十里之國六十五十里之國百有二十凡¶
二百一十國名山大澤不以封其餘以爲附庸¶
間四八州州二百一十國注云建立也立大國¶
三十十三公也立次國六十十六卿也立小國¶
百二十十二小卿也名山大澤不以封者與民¶
同財不得障管亦賦稅之而巳此大界方三千¶
<pb:KR1d0055_SBCK_003-5a>¶
里三三而九方千里者九也其一爲縣内餘八¶
各立一州此殷制也周公制禮九州大界方七¶
千里七七四十九方千里者四十有九也其一¶
爲畿内餘四十八八州各有方千里者六設法¶
一州封地方五百里者不過四謂之大國又封¶
方四百里者不過六又封方三百里者不過十¶
一謂之次國又封方二百里者不過二十五及¶
餘方百里者謂之小國&KR0313;上四等之數并四十¶
六一州二百一十國則餘方百里者百六十四也¶
<pb:KR1d0055_SBCK_003-5b>¶
凡處地方千里者五方百里者五十九其餘方¶
百里者四十一附庸地也䟽設法假設爲法非¶
實封也¶
　七致仕副邑¶
　八王子弟封邑¶
　九公卿之子丗禄¶
天子之縣内方百里之國九七十里之國二十¶
有一五十里之國六十有三凡九十三國名山¶
大澤不以朌其餘以禄士以爲間田注云縣内¶
<pb:KR1d0055_SBCK_003-6a>¶
夏時天子所居州界名也殷曰畿詩殷頌曰&KR0022;¶
畿千里維民所止周亦曰畿畿内大國九者三¶
公之田三爲有致仕者副之爲六也其餘三待¶
封王之子弟次國二十一者卿之田六亦爲有¶
致仕者副之爲十二又三爲三孤之田其餘六¶
亦待封王之子弟¶
　　　　　　　　　　小國六十三大夫之田¶
二十七亦爲有致仕者副之爲五十四其餘九¶
<pb:KR1d0055_SBCK_003-6b>¶
亦以待封王之子弟三孤之田不副者以其無¶
職佐公論道耳雖其致仕猶可即而謀焉朌讀¶
爲班正義曰以九十三國以封公卿大夫故特¶
云以禄士其實公卿之子父死之後旣不丗爵¶
得食父禄故下文云大夫不丗爵未賜爵視天¶
子之元士以君其國是九十三國之外旣云視¶
元士則此禄士包之也其不封與禄士爲間田¶
即公邑也¶
　十畿内四百國非實法¶
<pb:KR1d0055_SBCK_003-7a>¶
鄭云四百國在畿内者以大略據子男爲言非¶
實法也趙商不達鄭旨而問鄭云以王制論之¶
畿内之國有百里有七十里有五十里今率以¶
下等計之又有王城關遂郊郭卿大夫之采地¶
數不在中今就四百似頗不合鄭答之云三代¶
異物王制之法唐虞或不盡然堯舜之德守在¶
四疆郷遂有無無以言也公卿大夫有田禄者¶
其四百國非采地爲何王城之大郊關之處幾¶
何而子責急也此鄭亦隨問而答非事實也必¶
<pb:KR1d0055_SBCK_003-7b>¶
知非實者以地形不可平如圗又有山澤不封之¶
地何有同積棊無空闕之處故知略計地爲四¶
百國耳¶
(十/一)名山大川財物入玉府¶
云名山大澤不以封者與民同財者&KR0002;封諸侯¶
則諸侯爲主民不得取其財物故不封諸侯使¶
民共取故山虞職云令萬民時斬材有期日是¶
也云不得障管亦賦稅之而巳者旣不封諸侯¶
其諸侯不得障塞管領禁民取物民旣取物隨¶
<pb:KR1d0055_SBCK_003-8a>¶
其所取賦稅而巳故山澤虞云使其地之人守¶
其財物以時入之于玉府是也¶
(十/二)附庸非國國皆有又積累而滿同¶
案鄭注大司徒云侯附庸九同伯附庸七同子¶
附庸五同男附三同今一州唯有方百里者四¶
十一得備侯伯子男二百一十國附庸者鄭注¶
司徒云凡諸侯爲牧正帥長及有德者乃有附¶
庸非國國皆有且此云州別二百一十國及侯¶
附庸九同皆設法而言非實事也注侯附庸九¶
<pb:KR1d0055_SBCK_003-8b>¶
同者諸侯有功可進爲公爲四百里之上加九¶
同得進爲五百里也伯於三百里之上加七同¶
得爲四百里進爲侯也子於二百里之上加五¶
同得爲三百里進爲伯也男於百里之上加三¶
同得爲二百里進爲子也言同者謂積累衆附¶
庸而滿同也非謂一附庸居一同也鄭注司徒¶
云公無附庸以其尊極故又鄭云魯以周公之¶
故得兼四等加二十四附庸方七百里也¶
(十/三)公卿亦有無地者¶
<pb:KR1d0055_SBCK_003-9a>¶
此云禄士謂無地之士給之以地而當其禄不¶
得爲采邑耳其實春秋之時公卿亦有無地者¶
故春秋經劉子單子是有地者稱爵王子虎卒¶
是無地者不稱爵也¶
(十/四)三公致仕副邑¶
(十/五)王子弟三等¶
(十/六)三&KR0012;在朝在家一等¶
云爲有致仕者副之者以三公在朝旣有正田¶
今身旣致仕不可仍食三公采邑身又見存不¶
<pb:KR1d0055_SBCK_003-9b>¶
可全無其地故公卿大夫皆有正職之田又有¶
致仕副邑云其餘三待封王之子弟者禮運云¶
天子有田以處其子孫又周禮有都宗人家宗¶
人祭祀皆致福於王是有封王之子弟也但王¶
之子弟有同母異母有親䟽之異親寵者封之¶
與三公同平常者與六卿同䟽逺者與大夫同¶
故有三等之差也云三孤之田不副者自上差¶
之三公之外其餘有三卿之外其餘有六大夫¶
之外其餘有九皆以次相三&KR0002;三&KR0012;有致仕之¶
<pb:KR1d0055_SBCK_003-10a>¶
副則卿與公同其餘三非差次也云以其無職¶
佐公論道耳雖其致仕猶可即而謀焉者案周¶
禮三公雖無正職猶列於官參六卿之事故司¶
徒云郷老二郷則公一人三&KR0012;則不列於官故¶
云無職但佐公論道在朝在家其事一等雖退¶
致仕猶可就而謀事不湏致仕之後朝上更別¶
立官故知不有致仕之副¶
(十/七)易塗山爲㑹稽明守土之祀¶
哀七年左傳文時魯欲伐邾孟孫不欲諸大夫¶
<pb:KR1d0055_SBCK_003-10b>¶
答孟孫云禹㑹諸侯於塗山執玉帛者萬國今¶
其存者無數十焉又襄二十五年傳云&KR0002;無侵¶
小何以至焉杜預云塗山在壽春東北與㑹稽¶
別也&KR0002;鄭康成之意塗山則㑹稽也故注尚書¶
云禹朝羣臣於㑹稽執玉帛者萬國是以張逸¶
疑而問鄭案左傳禹㑹諸侯於塗山執玉帛者¶
萬國外傳云禹朝羣臣於㑹稽防風氏後至不¶
與注相應何鄭答云欲明諸侯守土之祀故兼¶
用外傳内傳語者鄭意以塗山㑹稽爲一以諸¶
<pb:KR1d0055_SBCK_003-11a>¶
侯爲守土之祀故云禹朝羣臣羣臣則諸侯也¶
鄭云兼用外傳内傳語者禹朝羣臣於㑹稽是¶
外傳語執玉帛者萬國是内傳左氏語¶
(十/八)萬國之數¶
(十/九)州立十二人爲諸侯師¶
案萬國之數鄭注臯陶謨堯&KR0004;制五服更五百¶
里禹所弼每服五百里故始有百里之封焉猶¶
用要服之内爲九州州立十二人爲諸侯師蓋¶
百國一師則州十有二師則毎州千二百國也¶
<pb:KR1d0055_SBCK_003-11b>¶
八州九千六百國其餘四百國在畿内¶
(二/十)鄭氏解易繫一君二民¶
易下繫云一君二民君子之道二君一民小人¶
之道鄭注一君二民謂黃帝堯舜謂地方萬里¶
爲方千里者百中國之民居七千里七七四十¶
九方千里者四十九夷狄之民居千里者五十¶
一是中國夷狄二民共事一君二君一民謂三¶
代之末以地方五千里一君有五千里之土五¶
五二十五更足以一君二十五始滿千里之方¶
<pb:KR1d0055_SBCK_003-12a>¶
五十乃當堯舜一民之地故云二君一民實無¶
此二君一民假之以地廣狹爲優劣也¶
(廿/一)共官爲御¶
天子百里之内以共官千里之内以爲御注云¶
謂此地之田稅所給也官謂其文書財用也御¶
謂衣食¶
(廿/二)伯之賢者可進爲牧¶
(廿/三)牧下有伯¶
(廿/四)畿内不置伯¶
<pb:KR1d0055_SBCK_003-12b>¶
(廿/五)二王後不爲牧¶
千里之外設方伯五國以爲屬屬有長十國以¶
爲連連有帥三十國以爲卒卒有正二百一十¶
國以爲州州有伯注云屬連卒州猶聚也伯帥¶
正亦長也凡長皆因賢侯爲之殷之州長曰伯¶
虞夏及周皆曰牧正義曰凡長皆因賢侯爲之¶
者旣長諸侯非賢不可故知賢侯爲之言因者¶
因其州内賢侯非州外別取州牧則知以賢侯¶
爲之故下曲禮以侯爲牧周制牧下有二伯則¶
<pb:KR1d0055_SBCK_003-13a>¶
侯伯皆得爲之故詩旄丘責衛伯也衛是侯爵¶
而爲州伯張逸疑而問鄭鄭答云侯德適任之¶
謂衛侯之德適可任州伯也然則伯之賢者亦¶
可進爲牧故周禮宗伯八命作牧注云謂侯伯¶
有功德者加命得專征伐是伯得爲牧也鄭必¶
知州牧之下更有二伯者以左傳云五侯九伯¶
服杜皆爲五等諸侯九州之伯鄭答志云&KR0002;征¶
五等諸侯九州之伯何夾輔之有大公爲王官¶
伯分主自陜以東不可分爲四侯半故稱五侯¶
<pb:KR1d0055_SBCK_003-13b>¶
四州有八伯畿内有一伯故爲九伯也案鄭志¶
注尚書爲八伯張逸問云九州而八伯者何鄭¶
答云畿内之州不置伯有郷遂之吏主之伯即¶
牧也故周禮大宰云施典于&KR0022;國建其牧立其¶
監是畿外&KR0022;國有牧畿内不置也畿内旣不置¶
牧則應無牧下之伯而立五侯九伯畿内有一¶
伯者但比擬畿外應有而言之其實無也州長¶
旣用賢侯爲之則卒正連帥屬長節級用伯子¶
男賢者而爲之鄭注曲禮云二王之後不爲牧¶
<pb:KR1d0055_SBCK_003-14a>¶
則殷亦當然¶
(廿/六)虞夏周曰牧¶
云虞夏及周皆曰牧者案尚書舜典云覲四岳¶
羣牧又云咨十有二牧是虞稱牧也虞雖稱牧¶
亦稱伯故書傳云唯元祀廵此四岳八伯案左¶
傳宣三年云夏之方有德也貢金九牧是夏稱¶
牧也太宰云建其牧是周稱牧也¶
(廿/七)采謂取美物以當榖稅¶
千里之内曰甸千里之外曰采注云服治田出¶
<pb:KR1d0055_SBCK_003-14b>¶
榖稅九州之内地取其美物以當榖稅正義曰¶
經云千里之外曰采謂規方千里之外&KR0002;於王¶
城五百里之外以殷制言之中國方三千里而¶
面別去王城千五百里今五百里以爲畿内千¶
里之外唯千里耳采取美物故言曰采周則王¶
畿之外面別三千里采取美物則大行人侯服¶
其貢祀物甸服其貢器物采服其貢服物衛服¶
其貢材物要服其貢貨物是也¶
(廿/八)三監佐方伯領諸侯¶
<pb:KR1d0055_SBCK_003-15a>¶
天子使其大夫爲三監監於方伯之國國三人¶
注云使佐方伯領諸侯正義曰崔氏云此謂殷¶
之方伯皆有三人以輔之佐其伯謂監所領之¶
諸侯也周則於牧下置二伯亦或因殷使大夫¶
爲三監故燕禮云設諸公之坐鄭云公&KR0012;也大¶
國&KR0012;公一人而云諸公者容牧有三監然則天¶
子於州牧之國別置三大夫以輔之其尊卑之¶
差則下文其禄視諸侯之卿其爵視次國之君¶
其禄視諸侯之卿者謂公之&KR0012;也故燕禮謂之¶
<pb:KR1d0055_SBCK_003-15b>¶
諸公與公&KR0012;同也尚書使管叔蔡叔霍叔爲三¶
監者爲武庚也與此別也¶
(卄/九)大國三卿命於天子¶
大國三卿皆命於天子注云如今詔書除吏正¶
義曰春秋左傳云季孫爲司徒叔孫爲司馬孟¶
孫爲司空故知諸侯不立冡宰宗伯司宼崔云¶
大夫以下其君自命¶
(三/十)畿内公卿大夫之子食父禄畿外諸侯丗¶
　　子未爵視元士¶
<pb:KR1d0055_SBCK_003-16a>¶
天子之縣内諸侯禄也注云選賢置之於位其¶
國之禄如諸侯不得丗正義曰此一經論天子¶
縣内食采邑諸侯得禄不得繼丗之事此言縣¶
内則夏法也言諸侯禄者得采國爲禄而不繼¶
丗故云禄也故下云大夫不丗爵是也此謂畿¶
内公卿大夫之子父死之後得食父之故國采¶
邑之地不得繼父爲公卿大夫也故經直云禄¶
也則子孫&KR0106;得食之有罪乃奪之此云諸侯下¶
云大夫不丗爵則諸侯緫據大夫以上而司裘¶
<pb:KR1d0055_SBCK_003-16b>¶
諸侯則共熊侯豹侯鄭注云諸侯謂三公及王¶
子弟鄭唯據三公及王子弟者以下別云卿大¶
夫則共麋侯故諸侯唯止三公及王子弟而巳¶
此父死子禄者不在九十三國之數此雖論夏¶
法殷周亦然畿内諸侯父死視元士&KR0002;有賢德¶
乃復父位&KR0002;畿外諸侯父死未賜爵亦視元士¶
除服則得襲父故位故下文云未賜爵視天子¶
元士以君其國注云列國及縣内之國也必知¶
列國未賜爵亦視元士者以詩云韎韐有奭以¶
<pb:KR1d0055_SBCK_003-17a>¶
作六師是諸侯丗子未爵命服士之韎韐之服¶
是也¶
(卅/一)丗禄不丗位¶
外諸侯嗣也注云有功乃封之使之丗也冠禮¶
記曰繼丗以立諸侯象賢也正義曰案公羊榖¶
梁說云卿大夫丗則權并一姓妨塞賢路經譏¶
尹氏崔氏是也古春秋左氏說卿大夫得丗禄¶
不丗位父爲大夫死子得食其故采地如有賢¶
才則復父故位許愼謹案易爻位三爲三公食¶
<pb:KR1d0055_SBCK_003-17b>¶
舊德謂食父故禄尚書云丗選爾勞論語云興¶
㓕國&KR0071;絶丗詩云凡周之士不顯亦丗孟子云¶
文王之治歧也仕者丗禄知周丗禄也從左氏¶
義鄭氏無駮與許同殷之大夫亦丗禄故祭義¶
云殷人貴冨而尚齒注云臣能丗禄曰冨是也¶
其諸侯之大夫則下文云不丗爵禄謂殷禮也¶
&KR0002;周制諸侯之大夫有功者亦得丗禄故隱公¶
八年無駭卒左傳云官有丗功則有官族論語¶
云管氏奪伯氏駢邑三百以無功而奪之&KR0002;有¶
<pb:KR1d0055_SBCK_003-18a>¶
功則不奪也¶
(卅/二)天子衣服之制法隂陽周有登降¶
衣服之制歷代不同案易繫辭云黃帝堯舜垂¶
衣裳而天下治蓋取諸乾坤玄衣法天黃裳法¶
地故易坤六五黃裳元吉是也衣裳從黄帝以¶
來而有也虞氏以來其裳用纁故下文歷陳虞¶
夏殷周注云其服皆玄上纁下裳用纁者鄭注¶
易下繫辭云土託位南方&KR0047;方色赤黃而兼赤¶
故爲纁也案禮祭地牲玉用黃以放地色裳旣¶
<pb:KR1d0055_SBCK_003-18b>¶
法地而用纁者凡衣服著其身有章采文物以¶
黃色太質故用纁也衣爲天色玄禮天牲玉用¶
蒼者以天色晝則蒼夜則玄衣不用蒼亦以其¶
大質故也然祭天亦有牲用玄者尚書及論語¶
云敢用玄牡敢昭告于皇皇后帝是也虞夏之¶
制天子祭服自日月而下十有二章故尚書臯¶
陶云予欲觀古人之象日月星辰山龍華蟲作¶
㑹宗彞藻火粉米黼黻絺繡是也日一也月二¶
也星辰三也山四也龍五也華蟲六也此六者¶
<pb:KR1d0055_SBCK_003-19a>¶
皆畫於衣故言作㑹以法於天其數六者法天¶
之陽氣之六律也宗彞七也藻八也火九也粉¶
米十也黼十一也黻十二也此六者皆繡於裳¶
故云絺繡絺紩也謂紩刺以爲繡文以法地之¶
隂氣六吕也案鄭注司服云至周登龍於山登¶
火於宗彞尊其神明也龍取其神火取其明然¶
則諸物各有所象故說日月星辰取其明山者¶
安靜養物畫山者必兼畫山物故考工記云山¶
以章龍者取其神化龍是水物畫龍必兼畫水¶
<pb:KR1d0055_SBCK_003-19b>¶
故考工記云水以龍華蟲者謂雉也取其文采¶
又性能耿介必知華蟲是雉者以周禮差之而¶
當鷩冕故爲雉也雉是鳥&KR0011;其頸毛及尾似蛇¶
兼有細毛似獸故考工記云鳥獸蛇此六者以¶
髙逺在上故畫於衣宗彞者謂宗廟彞尊之飾¶
有虎蜼二獸虎有猛蜼能辟害故象之不言虎¶
蜼而謂之宗彞者取其美名案周禮有六彞有¶
雞彞鳥彞斚彞黃彞虎彞蜼彞此直云宗彞知¶
非雞彞鳥斚黄必爲虎蜼者案明堂位云夏后¶
<pb:KR1d0055_SBCK_003-20a>¶
氏雞彞殷以斚周以黄目又周禮陳六尊六彞¶
皆逺代者在後故六尊之次犧象著壷大山大¶
是虞氏之尊山是夏后之尊六彞之次亦虎彞¶
蜼彞在後故知虎蜼虞夏巳飾於尊但舜時已¶
稱宗彞不得有雞斚之等以周禮差之而當毳¶
冕故知虎蜼有毛之物也虎蜼淺毛細毳故也¶
藻者取其絜清有文火者取其明照烹飪粉米¶
取其絜白生養黼謂斧也取其决斷之義黻謂¶
兩己相背取其善惡分辨大意取象如此而¶
<pb:KR1d0055_SBCK_003-20b>¶
皇氏乃繁文曲說横生義例恐非本旨此是天¶
予之服其諸侯以下未得而聞¶
(卅/三)魯禮衮冕有日月¶
周之衣服旣無日月而郊特牲云衮冕日月之¶
章者謂魯禮也魯以周公之故衮冕亦日月之¶
章¶
(卅/四)殯葬或數來月日或數徃月日¶
案左傳大夫言三月士言踰月此緫云大夫士¶
三月而葬者此記者皆以降二爲差故緫云三¶
<pb:KR1d0055_SBCK_003-21a>¶
月左傳細言其別故云大夫三月士踰月其實¶
大夫三月者除死月爲三月士三月者數死月¶
爲三月正是踰越一月故言踰月耳案膏肓休¶
以爲士禮三月而葬今左氏云踰月於義左氏¶
爲短玄箴之曰禮人君之䘮殯葬皆數來月來¶
日士殯葬皆數死月死日尊卑相下之差數故¶
大夫士俱三月其實不同士之三月及大夫之¶
踰月也鄭箴膏肓以正禮而言故云人君殯葬數¶
來月來日&KR0002;春秋之時天子諸侯之葬皆數死¶
<pb:KR1d0055_SBCK_003-21b>¶
月故文八年八月天王崩九年二月葬襄王又¶
成十八年八月公薨十二月葬傳云書順也是¶
皆數死月也故鄭又云人君殯數來日葬數徃¶
月據春秋爲說¶
(卅/五)諸侯奔䘮㑹葬諸說不同¶
諸侯奔䘮案異義公羊說天王䘮赴者至諸侯¶
哭雖有父母之䘮越紼而行事葬畢乃還左氏¶
說王䘮赴者至諸侯旣哭問故遂服斬衰使上¶
卿弔上卿㑹葬經書叔孫得臣如京師葬襄王¶
<pb:KR1d0055_SBCK_003-22a>¶
以爲得禮許慎謹案易下邳傳甘容說諸侯在¶
千里内皆奔䘮千里外不奔䘮&KR0002;同姓千里外¶
猶奔䘮親親也容說爲近禮鄭駮之云天子於¶
諸侯無服諸侯爲天子斬衰三年尊卑有差案¶
魯夫人成風薨王使榮叔歸含且賵召伯來㑹¶
葬傳曰禮也襄王崩叔孫得臣如周葬襄王天¶
子於魯旣含且賵又㑹葬爲得禮則是魯於天¶
子一大夫㑹爲不得禮可知又左傳云鄭㳺吉¶
云靈王之䘮我先君簡公在楚我先大夫印叚¶
<pb:KR1d0055_SBCK_003-22b>¶
實徃敝邑之少卿也王吏不討恤所無也豈非¶
左氏諸侯奔天子之䘮及㑹葬之明文說左氏¶
者云諸侯不得棄其所守奔䘮自違其傳同姓¶
雖千里外猶奔䘮又與禮乖鄭之所駮從公羊¶
之義又以左氏傳諸侯亦奔䘮但說左氏者自¶
違其傳云不奔䘮又難許愼云千里外同姓猶¶
奔䘮與禮乖也此是鄭氏之意其諸侯自相奔¶
䘮禮案公羊說遣大夫弔君㑹其葬左氏說諸¶
侯之䘮士弔大夫㑹葬文襄之覇令大夫弔卿¶
<pb:KR1d0055_SBCK_003-23a>¶
共葬事許愼謹案周禮無諸侯㑹葬義知不相¶
㑹葬從左氏義鄭氏無駮與許同¶
(卅/六)五服五章與孝經注不同¶
案臯陶謨云五服五章哉鄭注云五服十二也¶
九也七也五也三也如鄭之意九者謂公侯之¶
服自山而下七者是伯之服自華而下五者謂¶
子男之服自藻而下三者卿大夫之服自粉米¶
而下與孝經注不同者孝經舉其大綱或云孝¶
經非鄭注以上所云虞舜之制而夏殷注云未¶
<pb:KR1d0055_SBCK_003-23b>¶
聞至周則日月星辰畫於旌旗又登龍於山登¶
火於宗彞故注司服云王者相變至周而以日¶
月星辰畫於旌旗所謂三辰旂旗昭其明也而¶
冕服九章&KR0004;一曰龍次二曰山次三曰華蟲次¶
四曰火次五曰宗彞皆畫以爲繢六曰藻次七¶
曰粉米次八曰黼次九曰黻皆希以爲繡則衮¶
之衣五章裳四章凡九也鷩之衣三章裳四章¶
凡七也毳之衣三章裳二章凡五也希之衣一¶
章裳二章凡三也玄者衣無文裳刺黻而巳是¶
<pb:KR1d0055_SBCK_003-24a>¶
以謂玄焉鄭必知日月星辰畫於旌旗者以司¶
服王自衮冕而下則衮服最尊尚無日月星辰¶
故知日月星辰不在衣服畫於旌旗也知登龍¶
於山者依舊山在龍上&KR0002;不登龍則衮冕不爲¶
最尊故知登龍於山也知登火於宗彞者&KR0002;不¶
登火則五章之服自藻而下不得稱爲毳冕&KR0002;¶
登火於宗彞之上則五章自宗彞而下與毳冕¶
相當然宗彞之下有藻火兩章知不登藻而必¶
登火者火有光明之盛春秋傳曰火龍黼黻禮¶
<pb:KR1d0055_SBCK_003-24b>¶
記殷火周龍章是火貴於藻也故知登火不登¶
藻自九章而下以次相差故知衮之衣五章鷩¶
衣毳衣皆三章絺衣一章衣法天故章數竒裳¶
法地故章數偶以下其數漸少則裳上之章漸¶
勝於衣事&KR0020;須然非有義意皇氏每事曲爲其¶
說恐理非也衣章並畫絺冕之衣獨繡者以粉¶
米地物養人服之以&KR0021;社稷又地秖並是隂&KR0011;¶
故衣章亦繡也¶
(四/一)六服而五冕蓋大裘之冕無旒¶
<pb:KR1d0055_SBCK_003-25a>¶
其衣服首飾大裘之冕其冕無旒故注弁師云¶
冕服有六而言五冕者大裘之冕蓋無旒不聮¶
數也凡冕之制皆玄上纁下故注弁師云皆玄¶
覆朱裏師說以木版爲中以三十&KR0155;玄布衣之¶
於上謂之延也以朱爲裏但不知用布繒耳當¶
應以繒爲之以其前後旒用絲故也案漢禮器¶
制度廣八寸長尺六寸也又董巴輿服志云廣¶
七寸長尺二寸皇氏謂此爲諸侯之冕應劭漢¶
官儀廣七寸長八寸皇氏以爲卿大夫之冕服¶
<pb:KR1d0055_SBCK_003-25b>¶
也&KR0002;如皇氏言豈董巴專記諸侯應劭專記卿大¶
夫蓋冕隨代變異大小不同今依漢禮器制度¶
爲定也今天子五冕之旒皆用五采之絲爲旒¶
垂五采之玉故弁師云掌王之五冕五采繅十¶
有二就皆五采玉有十二鄭注云每就間蓋一¶
寸旒別有五采玉十有二衮冕故前後各十二¶
旒用玉二百八十八鷩冕九旒用玉二百一十¶
六毳冕七旒用玉一百六十八絺冕五旒用玉¶
百二十玄冕三旒用玉七十二皮弁縫中亦五¶
<pb:KR1d0055_SBCK_003-26a>¶
采玉十二故弁師云玉之皮弁㑹五采玉璂鄭¶
注云㑹縫中也縫中毎貫結五采玉十二以爲¶
飾韋弁亦然故弁師云諸侯及孤卿大夫之冕¶
韋弁皮弁弁絰各以其等爲之則知天子韋弁¶
與皮弁同也其冠弁亦與皮弁同故注弁師云¶
不言冠弁冠弁兼於韋弁皮弁矣自此以前皆¶
王者之服祭服則以衣名冕象上古先有衣後¶
有冕皮弁以下則以弁名衣餘服旣輕舉首爲¶
重故也其諸侯以下則司服云公之服自衮冕¶
<pb:KR1d0055_SBCK_003-26b>¶
而下侯伯之服自鷩冕而下子男之服自毳冕¶
而下&KR0012;之服自希冕而下卿大夫之服自&KR0007;冕¶
而下士之服自皮弁而下¶
(四/五)上公諸侯卿大夫助祭及自祭之冕服¶
公之衮冕章數與王同其就數則異故鄭注覲¶
禮云上公衮無升龍其旒則九不十二也其三¶
公司服無文案射人三公執璧與子男同則服¶
毳冕也凡此諸侯所著之服皆爲助祭於王&KR0002;¶
助王祭天地及祭先王大祀之等皆服巳上之¶
<pb:KR1d0055_SBCK_003-27a>¶
服&KR0002;其從王祭祀小祀雖有應著上服皆逐王¶
所著之服不得踰王也自在國祭其先君則皆¶
&KR0007;冕故玉藻云諸侯玄端以祭鄭云端當爲冕¶
其二王之後祭受命之王各服巳上之服其自¶
祭餘廟與諸侯同有孤之國其孤則絺冕卿大¶
夫玄冕士爵弁此皆謂助君祭服也無孤之國¶
卿絺冕大夫&KR0007;冕以注玉藻云諸侯之臣皆分¶
爲三等其夫卿也則服鞠衣其夫大夫則服䄠¶
衣其夫士則服禒衣以此言之卿絺冕大夫&KR0007;¶
<pb:KR1d0055_SBCK_003-27b>¶
冕士爵弁也此服皆謂助祭君也¶
(四/六)諸侯之孤卿大夫士自祭冕服¶
其自祭則皆降焉諸侯士則玄端大夫則朝服¶
故儀禮特牲士祭玄端少牢上大夫祭朝服公¶
之&KR0012;爵弁以自祭故雜記云大夫冕而祭於公¶
弁而祭於己士弁而&KR0021;於公冠而祭於己鄭注¶
云爵弁而祭於巳唯孤爾其天子卿大夫則無¶
文諸侯當&KR0007;冕以祭其孤卿之等當爵弁也大¶
夫則皮弁知者以諸侯大夫朝服自祭故知天¶
<pb:KR1d0055_SBCK_003-28a>¶
子大夫亦用朝服自&KR0021;朝服則皮弁故鄭注玉¶
藻云四命以上齊祭異冠¶
(四/七)八命九命專征七命以下屬於專征¶
賜弓矢者謂八命作牧者&KR0002;不作牧則不得賜¶
弓矢故宗伯云八命作牧注云謂侯伯有功德¶
者加命得專征伐此謂征伐當州之内&KR0002;九命¶
爲二伯則得專征一方五侯九伯也&KR0002;七命以¶
下不得弓矢賜者尚書大傳云以兵屬於得專¶
征伐者¶
<pb:KR1d0055_SBCK_003-28b>¶
(四/八)賜圭瓉未賜圭瓉及薫鬯之別¶
賜圭瓉者亦謂上公九命者&KR0002;未賜圭瓉者則¶
用璋瓉故周禮小宗伯注云天子圭瓉諸侯璋¶
瓉旣不得鬯則用薫故王度記云天子以鬯諸¶
侯以薫圭瓉之制案玉人職大璋中璋之下云¶
黃金勺青金外朱中鼻寸衡四寸鄭注云鼻勺¶
流也凡流皆爲龍口也三璋之勺形如圭瓉又¶
典瑞注瓉槃大五升口徑八寸下有槃口徑一¶
尺又明堂位注云以大圭爲柄玉人注又云有¶
<pb:KR1d0055_SBCK_003-29a>¶
流前注此是圭瓉之形也鬯者釀秬&KR0112;爲酒和¶
以鬱金之草晉文侯雖以州牧之禮命之所賜¶
者皆九賜之物但無鈇&KR0207;之賜春秋之時見鄰¶
國&KR0434;逆亦得專征伐&KR0002;鄰國無罪而輙征之則¶
不可故哀公八年魯伐邾呉子討之¶
(五/十)殷制大學在郊¶
天子命之教然後爲學小學在公宫南之左大¶
學在郊注學所以學士之宫尚書傳曰百里之¶
國二十里之郊七十里之國九里之郊五十里¶
<pb:KR1d0055_SBCK_003-29b>¶
之國三里之郊此小學大學殷之制天子曰辟¶
廱諸侯曰頖宫尊卑學異名辟明也廱和也所¶
以明和天下頖之言班也所以班正教也正義¶
曰所引書傳者伏生多士傳文假令百里之國¶
國城居中面有五十里二十里置郊郊外仍有¶
三十里七十里之國國城居中面有三十五里¶
九里置郊郊外仍有二十六里五十里之國國¶
城居中面有二十五里三里置郊郊外仍有二¶
十二里此皆以四里爲差此經小學在公宫¶
<pb:KR1d0055_SBCK_003-30a>¶
南之左大學在郊旣是殷制故引書傳郊之所¶
在以明之&KR0002;周制則司馬法云百里郊天子畿¶
内方千里百里爲郊則諸侯之郊皆計竟大小¶
故聘禮注云逺郊上公五十里侯伯三十里子¶
男十里也近郊各半之鄭必知近郊半逺郊者¶
案書序云命君陳分正東郊成周注云東郊周¶
之近郊也蓋五十里今河南洛陽相去則然以¶
天子近郊半逺郊則知諸侯近郊皆半逺郊也¶
以經文承上諸侯之下故直云天子命之敎不¶
<pb:KR1d0055_SBCK_003-30b>¶
云命諸侯從可知云此小學大學殷之制者以¶
下文云殷人養國老於右學養庶老於左學則¶
左學小右學大此經云小學在公宫南之左故¶
知殷制也周則大學在國小學在西郊下文具¶
也¶
禮記要義卷第五¶
