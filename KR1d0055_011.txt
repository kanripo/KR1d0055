# -*- mode: mandoku-view; -*-
#+TITLE: 禮記要義
#+DATE: 2015-09-11 23:42:42.622391
#+PROPERTY: ID KR1d0055
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB05n0590-012禮記要義-卷十二.
<pb:KR1d0055_SBCK_011-1a>¶
禮記要義卷第十二　内則¶
　一子事父母之制¶
子事父母雞&KR0004;鳴咸盥漱櫛縰笄緫拂髦冠緌¶
纓端韠紳搢笏左右佩用左佩紛帨刀礪小觿¶
金燧右佩玦捍管遰大觿木燧偪屨著綦注云¶
咸皆也縰韜髮者也緫束髮也垂後爲飾拂髦¶
振去塵著之髦用髮爲之象㓜時鬌其制未聞¶
也綏纓之飾也端&KR0007;端士服也庶人深衣紳大¶
帶所以自紳約也搢猶扱也扱笏於紳笏所以¶
<pb:KR1d0055_SBCK_011-1b>¶
記事也自佩也必佩者備尊者使令也紛帨拭¶
物之巾也今齊人有言紛者刀礪小刀及礪礱¶
也小觿解小結也觿貌如錐以象骨爲之金燧¶
可取火於日捍謂拾也言可以捍&KR0076;也管筆彄¶
也遰刀鞸也木燧鑚火也偪行縢綦屨繫也¶
　二士&KR0007;端庶人深衣¶
端&KR0007;端士服也者特牲禮士祭服&KR0007;端故云士¶
服也云庶人深衣者以深衣是服之最下者庶¶
人是人之賤者故知服深衣也¶
<pb:KR1d0055_SBCK_011-2a>¶
三䈂而着纓與衿纓以佩容臭異¶
正義曰案鄭注昬禮云婦人十五許嫁䈂而禮¶
之因著纓明有繫也蓋以五采爲之其制未聞¶
鄭注昬禮旣云笄而著纓則未笄無纓也下男¶
女未冠笄亦云衿纓者彼未冠笄之纓用之以¶
佩容臭故下注云容臭香物以纓佩之故童子¶
男女皆有之與此婦人旣笄之纓別也¶
　四男女末冠笄者事親之節¶
男女未冠笄者雞&KR0004;鳴咸盥漱櫛縰拂髦緫角¶
<pb:KR1d0055_SBCK_011-2b>¶
衿纓皆佩容臭注云緫角收髮結之容臭香物¶
也以纓佩之爲迫尊者給小使也¶
　五敦牟巵匜之制¶
敦牟巵匜非餕莫敢用注云餕乃用之牟讀曰¶
堥也巵匜酒漿器敦牟&KR0112;稷器也正義曰敦則¶
周禮有玉敦今之杯盂也隱義曰堥土釡也今¶
以木爲器象土釡之形巵酒器也匜盛水漿之¶
器故春秋僖二十三年左傳云懷嬴奉匜沃盥¶
是也¶
<pb:KR1d0055_SBCK_011-3a>¶
　六明夷睇于左股¶
正義曰明夷睇于左股者是明夷六二爻辭彼¶
注云旁視爲睇六二辰在酉酉是西方又下體¶
离离爲目九三體在震震東方九三又在辰辰¶
得巽氣爲股此謂六二有明德欲承九三故云¶
睇于左股引之者證睇爲旁視也¶
　七寧孰諌&KR0002;物之成孰¶
寧孰諫者犯顔而諌使父母不說其罪輕畏懼¶
不諌使父母得罪於郷黨州閭其罪重二者之¶
<pb:KR1d0055_SBCK_011-3b>¶
間寧可孰諌不可使父母得罪孰諫謂純孰殷¶
勤而諌&KR0002;物之成孰然¶
　八天子之后無出¶
案周易同人六二鄭注云天子諸侯后夫人無子不¶
出則猶有六岀也其天子之后雖失禮亦不岀故鼎¶
卦&KR0004;六鄭注云嫁於天子雖失禮無岀道廢遠而¶
巳&KR0002;其無子不廢遠之后尊如其犯六岀則廢之¶
　九介婦下&KR0193;婦¶
舅姑&KR0002;使介婦母敢敵耦於&KR0193;婦不敢並行不¶
<pb:KR1d0055_SBCK_011-4a>¶
敢並命不敢並坐注云下&KR0193;婦也命爲使令正¶
義曰&KR0067;氏云齊人謂之差訐崔氏云北海人謂¶
相激之事爲掉磬隱義云齊人謂相絞訐爲掉¶
磬¶
　十適子庶子事宗子宗婦¶
適子庶子祗事宗子宗婦者適子謂父及祖之¶
適子是小宗也庶子謂適子之弟宗子謂大宗¶
子宗婦謂大宗子之婦言小宗及庶子等敬事¶
大宗子及宗婦也子弟猶歸器衣服裘衾車馬¶
<pb:KR1d0055_SBCK_011-4b>¶
者猶&KR0002;也歸謂歸遺也子弟&KR0002;有功德&KR0013;尊上¶
歸遺衣服裘衾車馬則必獻其善者於宗子&KR0002;¶
冨則具二牲獻其賢者於宗子者賢猶善也善¶
者獻宗子使&KR0021;之不善者私用自&KR0021;也夫婦皆¶
齊而宗敬焉者大宗子將&KR0021;之時小宗夫婦皆¶
齊戒以助&KR0021;於大宗以加敬焉謂敬事大宗之¶
&KR0021;終事而后敢私&KR0021;者謂大宗終竟&KR0021;事而后¶
敢以私&KR0021;祖禰也此文雖主事大宗子其大宗¶
之外事小宗子者亦然¶
<pb:KR1d0055_SBCK_011-5a>¶
(十/一)桃梅諸卵鹽¶
桃諸梅諸卵鹽者言食桃諸梅諸之時以卵鹽¶
和之王肅云諸菹也謂桃菹梅菹即今之藏桃¶
也藏梅也欲藏之時必先稍乾之故周禮謂之¶
乾　鄭云桃諸梅諸是也注卵讀爲鯤鯤魚子¶
(十/二)牛犬雞羊屬土金木火¶
正義曰案洪範五行傳云思之不睿則有牛禍¶
牛屬土也言之不從則有犬禍犬屬金也貌之¶
不恭則有雞禍雞屬木也視之不明則有羊禍¶
<pb:KR1d0055_SBCK_011-5b>¶
羊屬火也今四時各有所剋脂膏而和膳食故¶
知牛膏薌犬膏臊雞膏腥羊膏羶也¶
(十/三)芝栭生於木可爲菹¶
芝栭者&KR0067;蔚云無華葉而生者曰芝栭盧氏云¶
芝木芝也王肅云無華而實者名栭皆芝屬也¶
&KR0067;又云自牛脩至薑桂凡三十一物則芝栭應¶
是一物也今春夏生於木可用爲菹其有白者¶
不堪食也賀氏云栭軟&KR0037;亦云芝木椹也以芝¶
栭爲二物鄭下注云三十一物則數芝栭爲一¶
<pb:KR1d0055_SBCK_011-6a>¶
物也賀氏說非也¶
(十/四)秩膳食閣之制¶
羮食自諸侯以下至於庶人無等大夫無秩膳¶
大夫七十而有閣天子之閣左逹五右逹五公¶
侯伯於房中五大夫於閣三士於坫一注云羮¶
食食之主也庶羞乃異耳謂五十始命未甚老¶
也秩常也有秩膳也閣以板爲之&KR0869;食物也逹¶
夾室大夫言於閣與天子同處天子二五倍諸¶
侯也五者三牲之肉及魚腊也正義曰知五十¶
<pb:KR1d0055_SBCK_011-6b>¶
始命未甚老也者以下云六十宿肉是有常秩¶
此經云七十而有閣故知有秩膳也然則六十¶
者比五十者則有常肉比七十者則有無肉時¶
也崔氏云宫室之制中央爲正室正室左右爲¶
房房外有序序外有夾室天子尊庖厨遠故左¶
夾室五閣右夾室五閣諸侯卑庖厨冝稍近故¶
於房中減降於天子唯在一房之中而五閣也¶
大夫旣卑無嫌故亦於夾室而閣三也三者豕¶
魚腊也士卑不得作閣但於室中爲土坫&KR0869;食¶
<pb:KR1d0055_SBCK_011-7a>¶
也云五者三牲之肉及魚腊也者以天子腊用¶
六牲今云五閣是不一牲爲一閣以魚腊是常¶
食之物故知三牲及魚腊也¶
(十/五)孝子之身終者終其身¶
孝子之身終者謂安樂其親之心不違其志樂¶
其耳目安其寢處以其飲食中心養之是孝子¶
事親之身終也終身也者非終父母之身終其¶
身也者作記之人旣云孝子之身終恐人不解¶
謂言孝子事親至親身終故解云終身也者非¶
<pb:KR1d0055_SBCK_011-7b>¶
終竟父母之身也終其孝子之身也言父母雖¶
没終竟已身而行孝道與親在無異¶
(十/六)生子必於側室月辰謂生月朔¶
正義曰夫正寢之室在前燕寢在後側室又次¶
燕寢在燕寢之旁故謂之側室妻旣居側室則¶
妾亦當然也故春秋傳云趙有側室曰穿是妾¶
之子也生子不於夫主室及妻之燕寢必於側¶
室者以正室燕寢尊故也經云及月辰謂生月¶
之辰&KR0004;朔之日也¶
<pb:KR1d0055_SBCK_011-8a>¶
(十/七)生子卜士詩&KR0018;士妻大夫妾食之¶
三日卜士&KR0018;之吉者宿齊朝服寢門外詩&KR0018;之¶
射人以桑弧蓬矢六射天地四方保受乃&KR0018;之¶
宰醴&KR0018;子賜之束帛&KR0114;士之妻大夫之妾使食¶
子注云接讀爲捷捷勝也謂食其母使&KR0024;虚強¶
氣也詩之言承也桑弧蓬矢本大古也天地四¶
方男子所有事也代士也保保母醴當爲禮聲¶
之誤也禮以一獻之禮酬之以幣也食子不使¶
君妾適妾有敵義不相䙝以勞辱事也士妻大¶
<pb:KR1d0055_SBCK_011-8b>¶
夫之妾謂時自有子正義曰詩含神霧云詩者¶
持也以手維持則承奉之事謂以手承下而抱¶
&KR0018;之使其食子湏有乳汁故知時自有子者皇¶
氏云士之妻大夫之妾者隨課用一人故&KR0074;六¶
年左傳云卜士&KR0018;之士妻食之不云有大夫妾¶
文略也¶
(十/八)擇子師慈母保母¶
擇於諸母與可者必求其寛&KR0073;慈惠温良恭敬¶
愼而寡言者使爲子師其次爲慈母其次爲保¶
<pb:KR1d0055_SBCK_011-9a>¶
母皆居于室他人無事不徃注云此人君養子¶
之禮也諸母衆妾也可者傅御之屬也子師教¶
示以善道者慈母知其&KR0285;欲者保母安其居處¶
者士妻食乳之而巳爲兒精氣微弱將驚動也¶
(十/九)妻以子見父之禮¶
三月之末擇日妻以子見於父貴人則爲衣服¶
由命士以下皆漱澣男女夙興沐浴衣服具視¶
朔食夫入門升自阼階立于阼西郷妻抱子岀¶
自房當楣立東面注云貴人大夫以上也由自¶
<pb:KR1d0055_SBCK_011-9b>¶
也朔食天子大牢諸侯少牢大夫特豕士特豚¶
也入門者入側室之門也大夫以下見子就側¶
室見妾子於内寢辟人君也¶
(二/十)見適子於側室庶子於適妻寢¶
見妾子於内寢者則下文云妾將生子三月之¶
末漱澣夙齊見於内寢是也鄭注云内寢適妻¶
寢也大夫所以見適子於側室見庶子於適妻¶
寢者辟人君也人君則見適子於路寢見庶子¶
於側室故云辟人君也¶
<pb:KR1d0055_SBCK_011-10a>¶
(廿/一)凡寢室之制¶
正義曰知内寢適妻寢者以其稱内故知是適¶
妻寢也凡宫室之制前有路寢次有君燕寢次¶
夫人正寢卿大夫以下前有適室次有燕寢次¶
有適妻之寢但夫之燕寢對夫人及適妻之寢¶
及側室等其燕寢在外亦名外寢故前注云外¶
寢君燕寢是也¶
(廿/二)衆子使有司名之¶
衆子則使有司名之注云有司臣有事者也魯¶
<pb:KR1d0055_SBCK_011-10b>¶
&KR0074;公名子問於申繻也正義曰衆子謂衆妾之¶
子不特寵御則使有司以名其子也¶
(廿/三)食母乳母¶
食子者三年而岀見於公宫則劬大夫之子有¶
食母士之妻自養其子注云劬勞也士妻大夫¶
之妾食國君之子三年岀歸其家君有以勞賜¶
之選於傅御之中䘮服所謂乳母也士賤不敢¶
使人也¶
(廿/四)始理男事¶
<pb:KR1d0055_SBCK_011-11a>¶
始理男事者三十丁壯受其田土供給征役始¶
理男事故韓詩說三十受兵&KR0002;口率岀泉國中¶
則二十野則十五也¶
禮記要義卷第十二¶
<pb:KR1d0055_SBCK_011-11b>¶
<pb:KR1d0055_SBCK_011-11b>¶
