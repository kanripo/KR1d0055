# -*- mode: mandoku-view; -*-
#+TITLE: 禮記要義
#+DATE: 2015-09-11 23:42:43.067543
#+PROPERTY: ID KR1d0055
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB05n0590-022禮記要義-卷二十二.
<pb:KR1d0055_SBCK_021-1a>¶
諸侯大夫大夫妻及士之妻卒皆於夫之正寢¶
解此丗婦以君下寢之上爲適寢者夫人卒於¶
君之正寢丗婦卒於君之下寢之上者與皇氏¶
異雖卒夫寢皆婦人供視之是亦婦人不死男¶
子之手也案服䖍注左傳義與皇氏同夫人之¶
卒在於夫人路寢比君路寢爲小寢故僖八年¶
夫人不薨于寢則不殯于廟服䖍注云寢謂小¶
寢也皇氏熊氏其&KR0003;各異未知孰是故兩存焉¶
知死正寢者案春秋成公薨於路寢道也僖公¶
<pb:KR1d0055_SBCK_021-1b>¶
薨於小寢譏即安謂就夫人寢也隱公薨不書¶
地失其所文公薨于臺下襄公薨于楚宫定公¶
薨于髙寢皆非禮也案莊三十二年公羊傳何¶
休注云天子諸侯皆有三寢一曰髙寢二曰路¶
寢三曰小寢孫從王父之寢案周禮掌王之六¶
寢之脩何休云天子三寢與周禮違不可用¶
　三復魄則虞人狄人設階¶
復有林麓則虞人設階無林麓則狄人設階注¶
云復招魄復魄也階所乗以&KR0155;屋者虞人主林¶
<pb:KR1d0055_SBCK_021-2a>¶
麓之官也狄人樂吏之賤者階梯也簨虡之&KR0011;¶
　四六冕以衣名冠爵弁以冠名衣¶
士以爵弁者士亦用助&KR0021;上服以招魂六冕則¶
以衣名冠諸侯爵弁則以冠名衣今言爵弁者¶
但用其衣不用其弁也(公館復注)¶
　五東榮與東霤之異¶
云升東榮者謂卿大夫士也者以郷飲酒郷射¶
是大夫士之禮云設洗當東榮此云東榮故知¶
是卿大夫士禮今之兩下屋云天子諸侯言東¶
<pb:KR1d0055_SBCK_021-2b>¶
霤者霤謂東西兩頭爲屋簷霤下案燕禮云設¶
洗當東霤人君殿屋四注燕禮是諸侯禮明天¶
子亦然¶
　六子坐東方丗子尊¶
旣正尸子坐于東方者子謂丗子丗子尊故坐¶
于東方謂室内尸東故士䘮禮云主人入坐于¶
牀東是也　卿大夫父兄子姓立于東方者案¶
士䘮禮衆主人在其後又云親者在室鄭云謂¶
大功以上依准士禮父兄子姓大功以上正立¶
<pb:KR1d0055_SBCK_021-3a>¶
于室内東方今此經緫云卿大夫父兄子姓立¶
于東方以士禮言之當在室内但諸侯以上位¶
尊不可不正定丗子之位故顧命康王之入翼¶
室恤宅宗不冝與卿大夫父兄子姓俱在室内¶
也卿大夫等或當在戸外之東方遥繼主人之¶
後¶
七外宗姑姊妹之女¶
云外宗姑姊妹之女者但姑姊妹必嫁於外族¶
其女是異姓所生故稱外宗案周禮外宗外女¶
<pb:KR1d0055_SBCK_021-3b>¶
之有爵者&KR0002;其有爵則爲外命婦此别云外宗¶
容無爵者女之女亦是異姓所生而不云者則¶
上文所謂子姓是也周禮有内宗内女之有爵¶
者此不言者則前文姑姊妹是也但姑姊妹巳¶
嫁國中則爲命婦别云姑姊妹者容在室女未¶
嫁及嫁於他國或雖嫁國中從本親之位故别¶
云姑姊妹也不云舅之女及從之女也外宗中¶
兼之略可知也¶
八&KR0004;䘮非所尊不出¶
<pb:KR1d0055_SBCK_021-4a>¶
君之䘮未小斂爲&KR0009;公國賔出大夫之䘮未小¶
斂爲君命出士之䘮於大夫不當斂則岀注云¶
父母始死悲哀非所尊不出也出者或至庭或¶
至門國賔聘大夫不當斂其來非斂時¶
九男子髺髮婦人髽及東西房之制¶
小斂主人即位于戸内主婦東面乃斂卒斂主¶
人馮之踊主婦亦如之主人&KR0221;&KR0003;髦括髪以麻¶
婦人髽帶麻于房中注云士旣殯&KR0003;髮此云小¶
斂蓋諸侯禮也士之旣殯諸侯之小斂於死者¶
<pb:KR1d0055_SBCK_021-4b>¶
俱三日也婦人之髽帶麻於房中則西房也天¶
子諸侯有左右房正義曰士之旣殯諸侯之小¶
斂於死者俱三日也者謂數徃日也云婦人之¶
髽帶麻於房中則西房也者案士䘮禮主人髺¶
髮&KR0221;衆主人免于房鄭注云釋髺髮冝於隱者是¶
主人等髺髪在東房士䘮禮又云婦人髽於室¶
以男子在房故婦人髽於室大夫士唯有東房¶
故也此經兼明諸侯之禮有東西房男子旣髺¶
髮於東房故知婦人髽及帶麻于西房云天子¶
<pb:KR1d0055_SBCK_021-5a>¶
諸侯有左右房者欲明經中房是西房也天子¶
路寢制如明堂熊氏云左房則東南火室也右¶
房則西南金室也諸侯路寢室在於中房在室¶
之東西也¶
　　弔者襲裘加武帶絰拾踊¶
弔者襲裘加武帶絰與主人拾踊注云始死弔¶
者朝服禓裘如吉時也小歛則改襲而加武與¶
帶絰矣武吉冠之卷也加武者明不改冠亦不¶
免也檀弓曰主人旣小斂子游趨而出襲裘帶¶
<pb:KR1d0055_SBCK_021-5b>¶
絰而入正義曰謂小斂之後來弔者揜襲裘之¶
禓衣&KR0002;未小歛之前來弔者裘上有禓衣禓衣¶
上有朝服開朝服露禓衣今小斂之後弔者以上¶
朝服揜襲裘上禓衣加武者賀氏云武謂吉冠¶
之卷主人旣素冠素弁故弔者加素弁於武¶
帶絰者帶謂要帶絰謂首絰緦之絰帶以朋友¶
之恩故加帶與絰也&KR0002;無朋友之恩則無帶唯¶
絰而巳　與主人拾踊者拾更也謂主人先踊¶
婦人踊弔者踊三者三是與主人更踊¶
<pb:KR1d0055_SBCK_021-6a>¶
　　懸壷代哭冬則以木爨鼎¶
君䘮虞人出木角狄人出壷雍人出鼎司馬縣¶
之乃官代哭注云代更也未殯哭不絶聲爲其¶
罷倦旣小歛可以爲漏刻分時而更哭也木給¶
爨竈角以爲&KR0445;水斗壷漏水之器也冬漏以火¶
爨鼎沸而後沃之此挈壷氏所掌也屬司馬司¶
馬涖縣其器正義曰君䘮虞人出木角者虞人¶
主山澤之官故出木與角　狄人出壷者狄人¶
樂吏主挈壷漏水之器故岀壷　雍人出鼎者¶
<pb:KR1d0055_SBCK_021-6b>¶
雍人主亨餁故出鼎也所以用鼎及木者冬月¶
恐水凍則鼎漏遲遲更無凖則故鼎煖水用虞¶
人木爨鼎煑之故取鼎及木也　司馬縣之者¶
司馬夏官卿也其屬有挈壷氏掌知漏事故司¶
馬自臨視縣漏器之時節故挈壷氏云凡䘮縣¶
壷以代哭者¶
(十/二)授杖輯杖去杖之節¶
君之䘮三日子夫人杖五日旣殯授大夫丗婦¶
杖子大夫寢門之外杖寢門之内輯之夫人丗¶
<pb:KR1d0055_SBCK_021-7a>¶
婦在其次則杖即位則使人執之子有王命則¶
去杖國君之命則輯杖聽卜有事於尸則去杖¶
大夫於君所則輯杖於大夫所則杖注云三日¶
者死之後三日也爲君杖不同日人君禮大可¶
以見親䟽也輯斂也斂者謂舉之不以柱地也¶
夫人丗婦次於房中即位堂上堂上近尸殯使¶
人執柱不敢自持也子於國君之命輯杖下成¶
君不敢敵之也卜卜葬卜日也凡䘮祭虞而有¶
尸大夫於君所輯杖謂與之俱即寢門外位也¶
<pb:KR1d0055_SBCK_021-7b>¶
獨焉則杖君謂子也於大夫所杖俱爲君杖不¶
相下也¶
(十/三)大夫士之子哭殯杖天子諸侯子杖不入¶
　　殯廟門¶
士之䘮二日而殯三日之朝主人杖婦人皆杖¶
於君命夫人之命如大夫於大夫丗婦之命如¶
大夫子皆杖不以即位大夫士哭殯則杖哭柩¶
則輯杖注云士二日而殯者下大夫也士之禮死¶
與徃日生與來日此二日於死者亦得三日也¶
<pb:KR1d0055_SBCK_021-8a>¶
婦人皆杖謂主婦容妾爲君女子子在室者子¶
謂凡庶子也不以即位與去杖同哭殯謂旣塗¶
也哭柩謂啓後也大夫士之子於父父也尊近¶
哭殯可以杖天子諸侯之子於父父也君也尊¶
逺杖不入廟門正義曰謂殯宫之門¶
(十/四)必遷當牖南首以平生寢臥處¶
始死遷尸于牀幠用斂衾去死衣注云牀謂所¶
設牀第當牗者也士䘮禮曰士死於適室幠用¶
斂衾去死衣病時所加新衣及復衣也去之以¶
<pb:KR1d0055_SBCK_021-8b>¶
俟沐浴正義曰笫牀簀也&KR0004;廢牀時牀在北壁¶
當户至復魄後遷之在牀而當牗南首所以死¶
後必遷當牗南首者以平生寢臥之處故士昬¶
禮同牢在奥又云御祍于奥媵祍良席在東北¶
止又曲禮云爲人子者居不主奥是尊者常居¶
之處&KR0002;晝日常居則當戸故玉藻云君子之居¶
&KR0106;當户&KR0002;病時亦當戸在北牗下取郷明之義¶
也故鄭前注病者&KR0106;居北牗下明不病不&KR0106;居¶
北牗下也¶
<pb:KR1d0055_SBCK_021-9a>¶
(十/五)浴挋爪足抗衾¶
管人汲不&KR0003;繘屈之盡階不升堂授御者御者¶
入浴小臣四人抗衾御者二人浴浴水用盆沃¶
水用枓浴用絺巾挋用浴衣如它日小臣爪足¶
浴餘水棄于坎其母之䘮則内御者抗衾而浴¶
注云抗衾者蔽上重形也挋拭也爪足斷足爪¶
也正義曰此一經明浴時也管人主館舎者故¶
鄭注士䘮禮管人有司主館舎者汲謂汲水¶
不&KR0003;繘屈之者繘汲水瓶索也遽促於事故不¶
<pb:KR1d0055_SBCK_021-9b>¶
&KR0003;去井索但縈屈執之於手中一盡階不升堂¶
者以水從西階而升盡不上堂知西階者以士¶
䘮禮云爲垼于西牆下故知從西階而升也¶
浴水用盆者用盆盛於浴水也　沃水用枓者¶
用枓酌盆水沃尸熊氏云用盤於牀下承浴水¶
　浴用絺布者絺是細&KR0081;除垢爲易故用之也¶
士䘮禮云浴巾二皆用綌熊氏云此蓋人君與¶
大夫禮或可大夫上絺下綌故玉藻云浴用二¶
巾上絺下綌是也　栕用浴衣者挋拭也用生¶
<pb:KR1d0055_SBCK_021-10a>¶
時浴衣拭尸肉令燥也賀氏云以布作之生時¶
有此也士䘮禮云浴衣於篋注云浴衣巳浴所¶
衣之衣以布爲之其制如仐通裁是也　如它¶
日者它日謂平生㝷常之日也小臣爪足者尸¶
浴竟而小臣翦尸足之爪也　浴餘水棄于坎¶
者浴盆餘汁棄之於坎中坎者是甸人所掘於¶
階間取土爲竈之坎甸人主郊野之官　其母¶
之䘮則内御者抗衾而浴者内外冝別故用内¶
御舉衾也内御婦人亦管人汲事事亦同前唯¶
<pb:KR1d0055_SBCK_021-10b>¶
浴用人不同耳¶
(十/六)浙飯米取潘爲沐謂之差沐¶
御者差沐于堂上注云差淅也浙飯米取其潘¶
以爲沐也正義曰差是差摩故云浙詩云釋之¶
叟叟是釋浙米也¶
(十/七)甸人爲垼竈¶
甸人爲垼于西牆下者謂將沐之時甸人之官¶
爲垼于西牆下土垼塹竈甸人具此爲垼竈以¶
煑沐之¶
<pb:KR1d0055_SBCK_021-11a>¶
(十/八)取所徹廟䨾以然竈廟即正寢¶
甸人取所徹廟之西北䨾薪用爨之者爨然也¶
甸人爲竈竟又取復魄人所徹正寢西北䨾以¶
然竈煑沐汁也謂正寢爲廟神之也然舊云䨾¶
是屋簷也謂抽取屋西北簷也熊氏云䨾謂西¶
北隅䨾隱之處徹取屋外當䨾隱處薪義亦通¶
也何取此薪而用者示主人已死此堂無復用¶
故取之也¶
(十/九)挋用巾¶
<pb:KR1d0055_SBCK_021-11b>¶
挋用巾者用巾拭髮及面也士䘮禮云沐巾一¶
又云挋用巾注云挋晞也清也¶
(二/十)如他日¶
如它日者事事亦如平生也¶
(二/一)爪手翦須濡濯弃于坎¶
小臣爪手翦須者沐竟而翦手爪又治須象平¶
生也　濡濯棄于坎者皇氏云濡謂煩撋其髮¶
濯謂不淨之汁也言所濡濯汁棄於坎中鄭注¶
士䘮禮云巾櫛浴衣亦并棄之¶
<pb:KR1d0055_SBCK_021-12a>¶
(卄/二)稻梁卑於&KR0112;稷又四者各有貴賤¶
云士䘮禮沐稻此云士沐梁蓋天子之士也者¶
&KR0002;士䘮禮云是諸侯之士而沐稻今此云士沐¶
梁故疑天子之士也云以差率而上之天子沐¶
&KR0112;與者案公食大夫禮&KR0112;稷爲正饌稻&KR0413;爲加¶
是稻&KR0413;卑於&KR0112;稷就稻&KR0413;之内&KR0413;貴而稻賤是¶
稻人所常種&KR0413;是&KR0150;中之美故下曲禮云歳凶¶
大夫不食&KR0413;故諸侯之士用稻天子之士用&KR0413;¶
&KR0112;稷相對稷雖爲重其味短故大夫用之&KR0112;則¶
<pb:KR1d0055_SBCK_021-12b>¶
味美而貴故特徃少牢爾&KR0112;于席以其味美故¶
也詩頌云其饟伊&KR0112;鄭注豐年之時雖賤者猶¶
食&KR0112;是&KR0112;貴也故天子用之無正文故疑而云¶
與也¶
(卄/三)士與婦人皆䟽食水飲¶
士䟽食水飲者䟽麤也食飰也士賤病輕故䟽¶
食麤米爲飯亦水爲飲　夫人丗婦諸妻皆䟽¶
食水飲者婦人質弱恐食粥傷性故言䟽食水¶
飲也¶
<pb:KR1d0055_SBCK_021-13a>¶
(卄/四)食榖而言納財¶
正義曰財謂榖也故太宰云以九賦斂財賄也¶
注云財謂泉榖是榖爲財但米由榖岀經巳稱¶
米故鄭云食榖必言納財者以一日之中或粥¶
或飯雖作之無時不過朝夕二溢之米當須豫¶
納其米故云納財也¶
(卄/五)士襲用&KR0129;繭斂用正服公皆不用&KR0129;繭¶
&KR0129;必有表不禪衣必有裳謂之一稱注云&KR0129;䙝¶
衣必有以表之乃成稱也雜記曰子羔之襲繭¶
<pb:KR1d0055_SBCK_021-13b>¶
衣裳與稅衣纁袡爲一是也論語曰當暑袗絺¶
綌必表而出之亦爲其䙝也正義曰&KR0129;必有表¶
不禪也&KR0129;是䙝衣必須在上有衣以表之不使¶
禪露乃成稱也　注&KR0129;䙝至䙝也正義曰引雜¶
記者證子羔之襲有&KR0129;繭衣上加稅衣爲表乃¶
成稱引論語者證衣上加表死則冬夏並用&KR0129;¶
上並加表熊氏云䙝衣所用尊卑不同士襲而¶
用䙝衣故士䘮禮陳襲事爵弁服皮弁服禒衣¶
注云禒所以表&KR0129;者是襲有&KR0129;士䘮禮小斂云¶
<pb:KR1d0055_SBCK_021-14a>¶
祭服次散衣次注云禒衣以下&KR0129;繭之屬是小¶
斂有&KR0129;士䘮禮又大斂散衣是亦有&KR0129;&KR0002;大夫¶
襲亦有&KR0129;案雜記云子羔之襲繭衣裳是也斂¶
則必用正服不用䙝衣故檀弓云季康子之母¶
死陳䙝衣注云將以斂敬姜曰將有四方之賔¶
來䙝衣何爲陳於斯命徹之&KR0002;公則襲及大小¶
斂皆不用䙝衣知者案雜記云公襲無&KR0129;繭襲¶
輕尚無則大小斂無可知也¶
(卄/六)商祝習商禮¶
<pb:KR1d0055_SBCK_021-14b>¶
士䘮禮啇祝主斂明諸祝主斂也故引此文以¶
證之啇祝者案士䘮禮注云啇祝祝習啇禮者¶
商人教之以敬於接神宜也¶
(卄/七)大小斂服左袵不紐¶
小斂大斂祭服不倒皆左祍結絞不紐注云左¶
祍祍郷左反生時也正義曰郷右左手解抽帶¶
便郷左示不解¶
(卄/八)序端堂廉¶
子弁絰即位于序端者序謂東序端謂序之南¶
<pb:KR1d0055_SBCK_021-15a>¶
頭也　卿大夫即位于堂廉楹西者卿大夫謂¶
羣臣也堂廉謂堂基南畔廉稜之上楹謂南近¶
堂廉者子位旣在東序端故羣臣列於基上東¶
楹之西也案隱義云堂廉即堂上近&KR0047;&KR0764;爲廉¶
也¶
(卄/九)馮尸先後¶
凡馮尸者父母先妻子後者凡主人也父母妻¶
子謂尸之父母妻子也父母尊故馮尸在先妻¶
子卑故馮尸在後¶
<pb:KR1d0055_SBCK_021-15b>¶
(三/十)䘮廬或宫或襢不塗¶
父母之䘮居&KR0029;廬不塗寢苫枕&KR2323;非䘮事不言¶
君爲廬宮之大夫士䄠之注云宫謂圍障之也¶
䄠&KR0221;也謂不障¶
(卅/一)同前¶
居&KR0029;廬者謂於中門之外東牆下&KR0029;木爲廬故¶
云居&KR0029;廬不塗者但以草夾障不以泥塗之¶
也寢苫枕&KR2323;者謂孝子居於廬中寢臥於苫頭¶
枕於&KR2323;　非䘮事不言者志在悲哀&KR0002;非䘮事¶
<pb:KR1d0055_SBCK_021-16a>¶
口不言&KR0003;　君爲廬宫之者謂廬外以帷障之¶
如宮牆　大夫士䄠之者䄠祖也其廬&KR0221;露不¶
帷障也案旣夕禮注云&KR0029;木爲廬在中門外東¶
方北戸¶
(卅/二)旣葬柱楣塗廬皆宮¶
旣葬柱楣塗廬不於顯者君大夫士皆宮之注¶
云不於顯者不塗見面正義曰旣葬柱楣者旣¶
葬情殺故柱楣稍舉以納日光又以泥塗辟風¶
寒　不於顯者言塗廬不塗廬外顯處　君大¶
<pb:KR1d0055_SBCK_021-16b>¶
夫士皆宫之者以大夫士旣葬故得皆宫之¶
(卅/三)旣葬&KR0002;國家有事從權禮¶
君旣葬王政入於國旣卒哭而服王事大夫士¶
旣葬公政入於家旣卒哭弁絰帶金革之事無¶
辟也注云此權禮也弁絰帶者變䘮服而弔服¶
輕可以即事也正義曰此一經是權禮也&KR0002;值¶
國家有事孝子不得遵&KR0106;禮故從權事此云旣¶
葬謂葬竟未卒哭也　王政入於國者謂王政¶
令之事入於已國也　旣卒哭而服王事者謂¶
<pb:KR1d0055_SBCK_021-17a>¶
身出爲王服金革之事也&KR0067;云謂此言君旣葬¶
王政便入國俟卒哭乃身服王事前云君言王¶
事謂言答所訪逮而巳王政未入於國也　大¶
夫士旣葬公政入於家者亦權事也謂國之政¶
令入大夫家也　旣卒哭弁絰帶金革之事無¶
辟也者此謂服國事也弁絰帶者弔服也言卒¶
哭則有弔服今有事不得服巳變服而服弔服¶
以從金革之事無所辟也變服重弔服輕故從¶
戎便也此與君互也此言服弁絰則國君亦弁¶
<pb:KR1d0055_SBCK_021-17b>¶
絰國君言服王事則此亦服國事也但君尊不¶
言奪服耳然此云弁絰帶弁絰謂弔服帶謂䘮¶
服要絰明雖弔服而有要絰異凡弔也¶
(三/四)鄭注禫踰月而可作樂䟽禫字&KR0178;非¶
旣練居堊室不與人居君謀國政大夫士謀冢¶
事旣祥&KR0627;堊祥而外無哭者禫而内無哭者樂¶
作矣故也注云&KR0627;堊堊室之飾也地謂之&KR0627;牆¶
謂之堊外無哭者於門外不哭也内無哭者入¶
門不哭也禫踰月而可作樂樂作無哭者&KR0627;堊¶
<pb:KR1d0055_SBCK_021-18a>¶
或爲要期禫或皆作道正義曰云樂作無哭者¶
以其樂作故無哭如鄭此注之意以祥踰月作¶
樂故禫時無哭矣則經云樂作之文但釋禫時¶
無哭之意不釋祥之無哭皇氏以爲祥之日皷¶
素琴樂作之文釋二處兩時無哭與鄭注違皇¶
&KR0003;非也定本禫踰月而可作樂禫字作祥字禫¶
之踰月自然從吉樂作可知恐禫字非也¶
(三/五)婦人父母䘮旣練歸夫家一&KR0003;卒哭可歸¶
婦人不居廬不寢苫䘮父母旣練而歸期九月¶
<pb:KR1d0055_SBCK_021-18b>¶
者旣葬而歸注云歸謂歸夫家也正義曰女子¶
出嫁爲祖父母及兄弟爲父後者皆期九月謂¶
本是期而降在大功者案䘮服女子爲父母卒¶
哭折笄首&KR0007;謂卒哭䘮之大事畢可以歸於夫¶
家此云旣練歸不同者熊氏云䘮服注云卒哭¶
可以歸是可以歸之節其實歸時在練也¶
(三/六)庶子居䘮歸家之節¶
大夫士父母之䘮旣練而歸朔月忌日則歸哭¶
于宗室諸父兄弟之䘮旣卒哭而歸注云歸謂¶
<pb:KR1d0055_SBCK_021-19a>¶
歸其宫也忌日死日也宗室宗子之家謂殯宫¶
也禮命士以上父子異宫正義曰此一經明庶¶
子遭䘮歸家之節大夫士謂庶子爲大夫士也¶
禮命士以上父子異宮故大夫士有父母之䘮¶
至小祥各歸其宫也隱義曰大夫士父母之䘮¶
旣小祥而歸庶子爲大夫士者也適子終䘮在¶
殯宫也朔月忌日則歸哭于宗室者朔月朔望¶
也忌日死日也宗室適子家殯宫也雖練各歸¶
至忌日及朔望則歸殯宫也¶
<pb:KR1d0055_SBCK_021-19b>¶
(卅/七)叔弓卒去樂卒事而徃¶
昭十五年有事于武宫籥入叔弓卒去樂卒事¶
公羊云君聞大夫之䘮去樂卒事而徃可也故¶
鄭云去樂卒事而徃未襲也是卿未襲而徃案¶
栁莊非卿衛君即弔急弔賢也¶
(卅/八)孝子拜賔無答拜之理¶
正義曰案曲禮凡非弔䘮非見國君無不答拜¶
然則䘮法孝子拜賔無答拜之理今者君出孝¶
子雖拜君無答理而云拜近則爲君之答巳者¶
<pb:KR1d0055_SBCK_021-20a>¶
以㝷常禮敵孝子雖拜賔無答理今君來臨臣¶
臣旣拜迎尊卑禮隔意恐君之答已故不敢拜¶
迎案僖二十四年左傳宋先代之後於周爲客¶
有䘮拜焉者謂其餘諸侯來弔國䘮以其卑主¶
不拜之若宋來弔王用敵禮拜謝之亦是主人¶
拜賔之義也¶
(卅/九)凡殯櫕之制¶
君殯用輴櫕至于上畢塗屋大夫殯以幬櫕置¶
于西序塗不曁于棺士殯見祍塗上帷之注云¶
<pb:KR1d0055_SBCK_021-20b>¶
櫕猶菆也屋殯上覆如屋者也幬覆也曁及也¶
此記參差以檀弓參之天子之殯居棺以龍輴櫕¶
木題湊象椁上四注如屋以覆之盡塗之諸侯¶
輴不畫龍櫕不題湊象椁其他亦如之大夫之¶
殯廢輴置棺西牆下就牆櫕其三面塗之不及¶
棺者言櫕中狹小裁取容棺然則天子諸侯差¶
寛大矣士不櫕掘地下棺見小要耳帷之&KR0017;神¶
尚幽闇也士達於天子皆然幬或作錞或作埻¶
(四/十)帷荒池栁魚榆齊蕤戴翣¶
<pb:KR1d0055_SBCK_021-21a>¶
飾棺者以華道路及壙中不欲衆惡其親也荒¶
蒙也在旁曰帷在上曰荒皆所以衣栁也士布¶
帷布荒者白布也君大夫加文章焉黼荒縁邊¶
爲黼文畫荒縁邊爲雲氣火黼爲列於其中耳¶
僞當爲帷或作于聲之誤也大夫以上有禇以¶
襯覆棺乃加帷荒於其上紐所以結連帷荒者¶
也池以竹爲之如小車笭衣以青布栁象宫室¶
縣池於荒之爪端&KR0002;承&KR0764;然云君大夫以銅爲¶
魚縣於池下揄揄翟也青質五色畫之於絞繒¶
<pb:KR1d0055_SBCK_021-21b>¶
而垂之以爲振容象水草之動揺行則又魚上¶
拂池雜記曰大夫不揄絞屬於池下是不振容¶
也士則去魚齊象車蓋蕤縫合雜采爲之形如¶
爪分然綴貝落其上及旁戴之言值也所以連¶
繫棺束與栁材使相值因而結前後披也漢禮¶
翣以木爲筐廣三尺髙二尺四寸方兩角髙衣¶
以白布畫者畫雲氣其餘各如其象柄長五尺¶
車行使人持之而從旣窆樹於壙中檀弓曰周¶
人牆置翣是也綏當爲緌讀如冠㽔之蕤蓋五¶
<pb:KR1d0055_SBCK_021-22a>¶
采羽注於翣首也¶
(四/一)輇車國車碑綍羽葆功布¶
君葬用輴者諸侯載柩在路而用輴當用輇車¶
用輴非也　四綍二碑者綍有四條碑有二所¶
此諸侯也天子則六綍四碑　御棺用羽葆者¶
雜記云諸侯用匠人執羽葆以鳥羽注於柄木¶
如蓋而御者執之居前以指麾爲節度也大¶
夫葬用輴者言輴非亦當爲用輇也　二綍二¶
碑者碑各一孔樹於壙之前後綍各穿之也¶
<pb:KR1d0055_SBCK_021-22b>¶
士葬用國車者國亦當爲輇也二綍無碑者手¶
縣下之　比岀宫御棺用功布者比出宫謂柩¶
在宫牆内也功布大功布也士用大功布爲御¶
也大夫用茅自廟至墓士卑御自廟至大門牆¶
内而止岀路便否至墓不復御也隱義云羽葆¶
功布等其象皆如麾¶
(四/二)龍輴蜃車輁軸¶
窆時下棺天子則更載以龍輴故遂師注云蜃¶
車柩路也行至壙乃&KR0003;更復載以龍輴是天子¶
<pb:KR1d0055_SBCK_021-23a>¶
殯用龍輴至壙去蜃車載以龍輴以此約之則¶
諸侯殯以輴葬則用輇明矣&KR0002;大夫唯朝廟用¶
輴殯則不用輴葬時亦無輴也士則殯不用輴¶
朝廟得用輁軸&KR0002;天子元士葬亦用輁軸與大¶
夫異禮有損之而益之也¶
(四/三)豐碑桓楹¶
碑&KR0074;楹也者下檀弓云三家視&KR0074;楹是僣也則¶
天子用大木爲碑謂之豐碑諸侯則樹兩大木¶
爲碑謂之&KR0074;楹此經君稱二綍二碑故云&KR0074;楹¶
<pb:KR1d0055_SBCK_021-23b>¶
也謂每一碑樹兩楹¶
(四/四)棺入坎亦爲斂¶
封周禮作窆窆下棺也此封或皆作斂檀弓曰¶
公輸&KR0002;方小斂般請以機封謂此斂也然則棺¶
之入坎爲斂與斂尸相似記時同之耳¶
(四/五)君封以衡大夫士以咸¶
凡封用綍去碑&KR0018;引者封當爲窆窆謂下棺下¶
棺之時將綍一頭以繫棺緘又將一頭繞碑間¶
鹿盧所引之人在碑外皆碑而立&KR0018;引者漸漸¶
<pb:KR1d0055_SBCK_021-24a>¶
應鼔聲而下故云用綍去碑&KR0018;引也　君封以¶
衡者諸侯禮大物多棺重恐柩不正下棺之時¶
別以大木爲衡貫穿棺束之緘平持而下備傾¶
頓也大夫士以咸者大夫士無衡使人以綍直¶
繫棺束之緘而下於君也¶
(四/六)唯天子葬有隧¶
云禮唯天子葬有隧者案僖二十五年左傳云¶
晉侯請隧王弗許曰王章也是隧爲天子典章¶
諸侯請故知天子有隧也杜元凱注左傳闕地¶
<pb:KR1d0055_SBCK_021-24b>¶
通路曰隧諸侯皆縣柩而下路則輴也故遂師¶
注云至壙&KR0003;載除飾更復載以龍輴是載以輴¶
入隧道皇氏云棺從而下遂以納明器其&KR0003;兼¶
路也¶
(四/七)君以松黃腸爲椁大夫栢¶
君松椁者君諸侯也諸侯用松爲椁材也廬云¶
以松黃腸爲椁&KR0067;云黃腸松心也　大夫栢椁¶
者以栢爲椁不用黃腸下天子也¶
禮記要義卷第二十二¶
