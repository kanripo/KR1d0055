# -*- mode: mandoku-view -*-
#+TITLE: 禮記要義
#+DATE: 2015-09-23 09:38:08
#+PROPERTY: JUAN 27
<pb:KR1d0055_SBCK_028-1a>¶
禮記要義卷第二十九　問喪至深衣¶
　一&KR0004;喪之節¶
親始死鷄斯徒跣扱上祍交手哭惻怛之心痛¶
疾之意傷腎乾肝焦肺水漿不入口三日不舉¶
火故鄰里爲之麋粥以飲食之注云親父母也¶
鷄斯當爲䈂纚聲之誤也親始死去冠二日乃¶
去䈂纚括髮也今時始喪者邪巾貊頭䈂纚之¶
存象也徒猶空也上祍深衣之裳前五藏者腎¶
在下肝在中肺在上舉三者之焦傷而心脾在¶
<pb:KR1d0055_SBCK_028-1b>¶
其中矣五家爲鄰五鄰爲里¶
　二&KR0221;踊爵踊送形迎精之節¶
悲哀志懣氣盛故&KR0221;而踊之所以動體安心下¶
氣也婦人不宜&KR0221;故發胷擊心爵踊殷殷田田¶
如壞墻然悲哀痛疾之至也故曰辟踊哭泣哀¶
以送之送形而徃迎精而反注云故&KR0221;而踊之¶
言聖人制法故使人然也爵踊足不絶地辟拊¶
心也哀以送之謂葬時也迎其精神而反謂反¶
哭及日中而虞也¶
<pb:KR1d0055_SBCK_028-2a>¶
　三冠者不肉&KR0221;肉&KR0221;則著免¶
或問曰冠者不肉&KR0221;何也曰冠至尊也不居肉¶
&KR0221;之體也故爲之免以代之也注云怪冠衣之¶
相爲也言身無飾者不敢冠冠爲䙝尊服肉&KR0221;¶
則著免免狀如冠而廣一寸¶
　四童子當室則杖而免¶
或問曰免者以何爲也曰不冠者之所服也禮¶
曰童子不緦唯當室緦緦者其免也當室則免¶
而杖矣注云怪本所爲施也不冠者猶未冠也¶
<pb:KR1d0055_SBCK_028-2b>¶
當室謂無父兄而主家者也童子不杖不杖者¶
不免當室則杖而免免冠之細別以次成人也¶
緦者其免也言免乃有緦服也¶
　五三秊之喪旣練期旣葬差相似¶
三年之喪旣練矣有期之喪旣葬矣則帶其故¶
葛帶絰期之絰服其功衰有大功之喪亦如之¶
小功無變也注云帶其故葛帶者三年旣練期旣¶
葬差相似也絰期之葛絰三年旣練首絰除矣¶
爲父旣練衰七&KR0155;母旣葬衰八&KR0155;凡齊衰旣葬¶
<pb:KR1d0055_SBCK_028-3a>¶
衰或八&KR0155;或九&KR0155;服其功衰服麤衰大功之麻¶
變三年之練葛期旣葬之葛帶小於練之葛帶¶
又當有絰亦反服其故葛帶絰期之絰差之宜¶
也此雖變麻服葛大小同耳亦服其功衰凡三¶
年之喪旣練始遭齊衰大功之䘮絰帶皆麻無¶
所變於大功齊斬之服不用輕累重也¶
　六君之母非夫人則羣臣無服¶
君之母非夫人則羣臣無服唯近臣及僕驂乗¶
從服唯君所服服也注云妾先君所不服也禮¶
<pb:KR1d0055_SBCK_028-3b>¶
庶子爲後爲其母緦言唯君所服伸君也春秋¶
之義有以小君服之者時&KR0002;小君在則益不可¶
正義曰妾先君所不服也天子諸侯爲妾無服¶
唯大夫爲貴妾服緦故知妾先君所不服云禮¶
庶子爲後其母緦者案喪服緦麻章云庶子爲¶
父後者爲其母是也云言唯君所服伸君也者¶
&KR0002;其不爲後則爲母無服故喪服記云公子爲¶
其母練冠麻衣縓縁今以爲君得著緦麻服是¶
伸君之尊也君旣服緦是近臣得從君服也此¶
<pb:KR1d0055_SBCK_028-4a>¶
謂禮之正法云春秋之義有以小君服之者鄭¶
旣以正禮言之又引春秋之時不依正禮者有¶
以爲小君之服服其妾母者是文公四年夫人¶
風氏薨是僖公之母成風也又昭十一年夫人¶
歸氏薨是昭公之母齊歸也皆亂丗之法非正¶
禮也案異義云妾子立爲君得尊其母立以爲¶
夫人否今春秋公羊旣&KR0003;妾子立爲君母得稱¶
夫人故上堂稱妾屈於適也下堂稱夫人尊於¶
國也云子不得爵命父妾子爲君得爵命其母¶
<pb:KR1d0055_SBCK_028-4b>¶
者以妾在奉授於尊者有所因縁故也榖梁傳¶
曰魯僖公立妾母成風爲夫人是子爵於母以¶
妾爲妻非禮也故春秋左氏&KR0003;成風妾得立爲¶
夫人母以子貴禮也許君謹案舜爲天子瞽瞍¶
爲士起於士庶者子不得爵父母也至於魯僖¶
公得尊母成風爲小君經無譏文從公羊左氏¶
之&KR0003;鄭則從榖梁之&KR0003;故異義駮云父爲長子¶
三年爲衆子期明無二適也女君卒繼攝其事¶
耳不得復立爲夫人如鄭駮之言則此云春秋¶
<pb:KR1d0055_SBCK_028-5a>¶
小君服之者是灼然非禮也云時&KR0002;小君在則¶
益不可者其小君無而以夫人服之巳爲不可¶
今小君旣在而以夫人服妾母彌益不可¶
(十/一)外宗之女有三内宗有二¶
熊氏云凡外宗有三案周禮外宗之女有爵通¶
卿大夫之妻一也雜記云外宗爲君夫人猶内¶
宗是君之姑姉妺之女舅之女從母之女皆爲¶
諸侯服斬爲夫人服期是二也此文外宗是諸¶
侯外宗之婦也&KR0002;姑之子婦從母之子婦其夫¶
<pb:KR1d0055_SBCK_028-5b>¶
是君之外親爲君服斬其婦亦名外宗爲君服¶
期是三也内宗有二者案周禮云内女之有爵¶
謂其同姓之女悉是一也雜記云内宗者是君¶
之五屬之内女是二也引喪大記曰外宗房中¶
南靣者證外宗之義也¶
(十/二)禫而飲醴酒食乾肉¶
又期而大祥有醯醬者謂至大祥之節食醯醬則¶
小祥食菜果之時但用鹽酪也若不能食者小¶
祥食菜果之時得用醯醬也故喪大記云小祥¶
<pb:KR1d0055_SBCK_028-6a>¶
食菜果以醯醬中月而禫禫而飲醴酒又云¶
食&KR0079;者先食乾&KR0079;喪大記云祥而食肉者異人¶
之&KR0003;故不同也　注先飲醴酒食乾肉者不忍¶
發御厚味正義曰以醴酒味薄乾肉又澁所¶
以先食之者以喪服除孝子不忍發&KR0004;御醇厚¶
之味故飲醴酒食乾肉也¶
(十/三)有事其縷無事其布曰緦¶
有事其縷無事其布曰緦者以三月之喪治其¶
麻縷其細如緦故云緦麻以朝服十五&KR0155;抽去¶
<pb:KR1d0055_SBCK_028-6b>¶
其半縷細而䟽也有事其縷事謂鍜治其布纑¶
縷也無事其布謂織布旣成不鍜治其布以哀¶
在外故也¶
(十/四)冠衰&KR0155;數及練以後除脫之差¶
斬衰三&KR0155;者此明父母之喪&KR0004;死至練冠衰&KR0155;¶
數之變并明練後除脫之差也受以成布六升¶
者以言三&KR0155;四升五&KR0155;之布其縷旣麤䟽未爲¶
成布也六&KR0155;以下其縷漸細與吉布相參故稱¶
成布也葛帶三重者謂男子也旣虞卒哭受¶
<pb:KR1d0055_SBCK_028-7a>¶
服之節要中之帶以葛代麻帶又差小於前以¶
五分去一唯有四分見在三重謂作四股糾之¶
積而相重四股則三重未受服之前麻帶爲兩¶
股相合也此直云葛帶三重則首絰雖葛不三¶
重也猶兩股糾之也　期而小祥練冠縓縁者¶
父没爲母與父同也至小祥又以卒哭後冠受¶
其衰而用練易其冠也又練爲中衣以縓爲領¶
縁也　又期而大祥素縞麻衣者謂二十五月¶
大祥祭此日除脫則首服素冠以縞紕之身著¶
<pb:KR1d0055_SBCK_028-7b>¶
朝服而爲大祥之祭祭訖之後而哀情未除更¶
反服微凶之服首著縞冠以素紕之身著十五¶
&KR0155;麻深衣未有采縁故云大祥素縞麻衣也¶
中月而禫者中間也大祥之後更間一月而爲¶
禫祭二十五月大祥二十七月而禫禫而纎¶
者禫祭之時𤣥冠朝服禫祭旣訖而首著纎冠¶
身着素端黃裳以至吉祭　無所不佩者吉祭¶
之時身㝷常吉服平常所服之物無不佩也¶
(十/五)鄭釋至親以期斷未盡經意¶
<pb:KR1d0055_SBCK_028-8a>¶
何以至期也曰至親以期斷注曰言三年之義¶
如此則何以有降至於期也期者謂爲人後者¶
父在爲母也言服之正雖在親皆期而除也正¶
義曰鄭意以三年之䘮何以有降至於期者故¶
云爲人後者爲夲生之父母及父在爲母期事¶
故抑屈應降至九月十月何以必至於期以其¶
夲至親不可降期以下故雖降屈猶至於期今¶
檢㝷經意父母本應三年何以至期者但問其¶
一期應除之義故答曰至親期斷是明一期可¶
<pb:KR1d0055_SBCK_028-8b>¶
除之節故禮期而練男子除絰婦人除帶下文¶
云加隆故至三年是經意不據爲人後及父在¶
爲母期鄭之此釋恐未盡經意但旣祖鄭學今¶
因而釋之¶
(十/六)三秊喪未知所由來¶
故三年之喪人道之至文者也夫是之謂至隆¶
是百王之所同古今之所壹也未有知其所由¶
來者也注云言三年之喪喪禮之最盛也不知¶
其所從來喻此三年之喪前丗行之乆矣正義¶
<pb:KR1d0055_SBCK_028-9a>¶
曰案易繫辭云古之葬者厚衣之以薪葬之中¶
野不封不樹䘮期無數尚書云百姓如䘮考妣¶
三載此云不知所由來者但上古云䘮期無數¶
謂無葬練祥之數其䘮父母之哀猶三年也故¶
堯崩云如䘮考妣三載則知堯以前䘮考妣巳¶
三年但不知定在何時其䘮服所起則黃帝堯¶
舜之時雖有衣裳仍未有䘮服也但唐虞巳前¶
䘮服與吉服同皆以白布爲之故郊特牲云大¶
古冠布齊則緇之若不齊則皆用白布也鄭注¶
<pb:KR1d0055_SBCK_028-9b>¶
䘮服其冠衰之異從三代以下由唐虞以上曰¶
大古吉㐫皆用白布則知三代吉㐫異也¶
(十/八)深衣長衣中衣之別¶
案鄭目録云名曰深衣者以其記深衣之制也¶
深衣連衣裳而純之以采者素純曰長衣有表¶
則謂之中衣大夫以上祭服之中衣用素詩云¶
素衣朱襮玉藻曰以帛裏布非禮也士祭以朝¶
服中衣以布明矣此於別録屬制度鄭云大夫¶
以上祭服中衣用素者謂天子大夫以其四命¶
<pb:KR1d0055_SBCK_028-10a>¶
與公之孤同爵弁自祭故中衣用素云士祭以¶
朝服中衣以布者亦謂天子之士與諸侯大夫¶
同案少牢諸侯大夫祭以朝服故天子之士亦¶
祭以朝服朝服用布故中衣以布其諸侯之士¶
自祭以玄端玄端則朝服之衣但其裳異耳中¶
衣亦用布也案詩云素衣朱襮𣈆人欲薦&KR0074;叔¶
&KR0074;叔大夫得用素衣者國人以國君之禮待之¶
故欲薦素衣也其長衣中衣及深衣其制度同¶
玉藻云長中繼揜尺若深衣則縁而已下云縁¶
<pb:KR1d0055_SBCK_028-10b>¶
廣寸半凡深衣皆用諸侯大夫士夕時所着之¶
服故玉藻云朝玄端夕深衣庶人吉服亦深衣¶
皆著之在表也其中衣在朝服祭服䘮服之下¶
知䘮服亦有中衣者檀弓云練衣黃裏注云練¶
中衣以黃爲内是也但䘮服中衣不得繼揜尺¶
也故䘮服儀云帶縁各視其冠注云縁如深衣¶
之縁是䘮服中衣用深衣則深衣縁之以采故¶
下云具父母大父母衣純以繢以青之屬也唯¶
孤子深衣純以素但以縁而巳不與長衣同其¶
<pb:KR1d0055_SBCK_028-11a>¶
吉服中衣亦以采縁其諸侯得綃黼爲領丹朱¶
爲縁郊特牲云綃黼丹朱中衣大夫之僣禮則¶
知大夫士不用綃黼丹朱但用采純而已矣無¶
文以明之其長衣以素縁知者&KR0002;以采縁則與¶
吉服中衣同故知以素縁也&KR0002;以布縁則曰麻¶
衣知用布縁者以其稱麻衣故知也其䘮服之¶
中衣其純用布視冠布之麤細至葬可以用素¶
縁也練則用縓也其詩麻衣則與此別彼謂吉¶
服之衣也所以此稱深衣者以餘服則上衣下¶
<pb:KR1d0055_SBCK_028-11b>¶
裳不相連此深衣衣裳相連&KR0013;體深䆳故謂之¶
深衣¶
(二/四)深衣應規矩繩權衡¶
古者深衣蓋有制度以應規矩繩權衡短毋見¶
膚長毋&KR0013;土續祍鉤邊要縫半下袼之髙下可¶
以運肘&KR0209;之長短反詘之及肘注云言聖人制¶
事必有法度衣取蔽形爲汙辱也續猶屬也祍¶
在裳旁者也屬連之不殊裳前後也鉤讀如鳥¶
啄必鉤之鉤鉤邊&KR0002;今曲&KR0322;也續或爲&KR0073;三分¶
<pb:KR1d0055_SBCK_028-12a>¶
要中減一以益下下宜寛也要或爲優肘不能¶
不岀入袼衣&KR0209;當掖之縫也&KR0209;屬幅於衣詘而¶
至肘當臂中爲節臂骨上下各尺二寸則&KR0209;肘¶
以前尺二寸肘或爲腕¶
(二/五)同上¶
&KR0209;圜以應規曲袷如矩以應方&KR0018;繩及踝以應¶
直下齊如權衡以應平注云圜謂胡下也祫交¶
領也古者方領如今小兒衣領繩謂裻與後幅¶
相當之縫也踝踉也齊緝¶
<pb:KR1d0055_SBCK_028-12b>¶
(二/六)完且弗費善衣之次¶
完且弗費善衣之次也注云完且弗費言可苦¶
衣而易有也深衣者用十五升布鍜濯&KR0069;治純¶
之以采善衣朝𥙊之服也自士以上深衣爲之¶
次庶人吉服深衣而巳¶
(二/七)純縁之飾¶
具父母大父母衣純以繢具父母衣純以青如¶
孤子衣純以素純&KR0209;縁純邊廣各寸半注云尊¶
者存以多飾爲孝繢畫文也三十巳下無父稱¶
<pb:KR1d0055_SBCK_028-13a>¶
孤純謂縁之也縁&KR0209;謂其口也縁緆也縁邊衣¶
裳之側廣各寸半則表裏共三寸矣唯祫廣二¶
寸(陸云鄭注旣夕禮飾衣領&KR0209;口曰純/裳邊側曰綼下曰緆以豉反又音錫)¶
(二/八)釋續衽鈎邉¶
正義曰衽當旁者凡深衣之裳十二幅皆寛頭¶
在下狹頭在上皆似小要之衽是前後左右皆¶
有祍也今云祍當旁者所續之祍當身之一旁¶
非爲餘祍悉當旁也云屬連之不殊裳前後也¶
&KR0002;其䘮服其裳前三幅後四幅各自爲之不相¶
<pb:KR1d0055_SBCK_028-13b>¶
連也今深衣裳一旁則連之相著一旁則有曲¶
&KR0322;掩之與相連無異故云屬連之不殊裳前後¶
也云鉤讀如鳥喙必鉤之鉤者案援神契云象¶
鼻必卷長鳥喙必鉤鄭據此讀之也云&KR0002;今曲¶
&KR0322;也鄭以後漢之時裳有曲&KR0322;故以續祍鉤邊¶
似漢時曲&KR0322;今時朱衣朝服從後漢明帝所爲¶
則鄭云今曲&KR0322;者是今朝服之曲&KR0322;也其衣之¶
衽巳於玉藻釋之¶
(二/九)要縫半下畔當七尺二寸¶
<pb:KR1d0055_SBCK_028-14a>¶
要縫謂要中之縫尺寸闊狹半下畔之闊下畔¶
一丈四尺四寸則要縫半之七尺二寸¶
(三/十)三分要中減一以益下¶
正義曰此據裳之一幅分爲二幅凡布廣二尺¶
二寸四寸爲縫一尺八寸在三分之一分爲六¶
寸減此六寸以益於下是下二幅有二尺四寸¶
上二幅有一尺二寸故云三分要中減一以益¶
下下容舉足而行故宜寛也¶
(三/一)袼之髙下可以運肘¶
<pb:KR1d0055_SBCK_028-14b>¶
袼之髙下可以運肘　袼謂當臂之處&KR0209;中髙¶
下宜寛大可以運動其肘&KR0209;二尺二寸肘尺二¶
寸是容運肘也　&KR0209;之長短反詘之及肘者袂¶
長二尺二寸并縁寸半爲二尺三寸半除去其¶
縫之所殺各一寸餘有二尺一寸半在從肩至¶
手二尺四寸今二尺一寸半之袂得反詘及肘¶
者以&KR0209;屬於衣幅闊二尺二寸身脊至肩但尺¶
一寸也從肩覆臂又尺一寸是衣幅之畔覆臂¶
將盡今又屬&KR0209;於衣又二尺一寸半故反詘其¶
<pb:KR1d0055_SBCK_028-15a>¶
&KR0209;得及於肘也¶
(三/二)深衣帶下於朝𥙊服之帶¶
當無骨者帶若當骨則緩急難中故當無骨之¶
處此深衣帶下於朝祭服之帶也朝𥙊之帶則¶
近上故玉藻云三分帶下紳居二焉是自帶以¶
下四尺五寸也¶
(三/三)方領似漢擁咽¶
古者方領　正義曰鄭以漢時領皆嚮下交垂¶
故云古者方領似今擁咽故云&KR0002;今小兒衣領¶
<pb:KR1d0055_SBCK_028-15b>¶
但方折之也¶
(三/四)&KR0018;繩抱方以直其政方其義¶
&KR0018;繩抱方者以直其政方其義也&KR0018;繩背之縫¶
也抱方領之方也以直其政解&KR0018;繩以方其義¶
解抱方也言欲使人直其政教欲使政教直方¶
其義欲使義事方正也¶
(三/五)直方地之性言坤二得中氣¶
案鄭注坤之六二云直也方也地之性此爻得¶
中氣而在地上自然之性廣生萬物故生動直¶
<pb:KR1d0055_SBCK_028-16a>¶
而且方¶
(三/六)深衣士服之次庻人之吉服¶
䘮服麻衣雖似深衣之制不必鍛濯&KR0069;治以其¶
雜凶故也云自士以上深衣爲之次者案玉藻¶
諸侯夕深衣祭牢肉又大夫士朝玄端夕深衣¶
是深衣爲朝祭之次服也云庶人吉服深衣者¶
深衣是諸侯之下自深衣以後更無餘服故知¶
是庶人之吉服䘮服有衰裳包貴賤上下無差¶
亦明庶人吉服乃深衣也¶
<pb:KR1d0055_SBCK_028-16b>¶
(三/七)縁純表裏共三寸¶
純&KR0209;縁純邊廣各寸半者純&KR0209;者純縁也謂純¶
其&KR0209;縁則&KR0209;口也又云縁讀爲緆謂深衣之下¶
純也純邊者謂深衣之旁側也廣各寸半者言¶
純&KR0209;口及裳下之緆井純旁邊其廣各寸半言¶
表裏合爲三寸¶
(三/八)再釋純縁綼緆¶
純&KR0209;則是縁其&KR0209;口也非是口外更有縁也故¶
分明言之云縁緆也解經縁字讀爲緆謂深衣¶
<pb:KR1d0055_SBCK_028-17a>¶
下畔也故旣夕禮云明衣縓綼緆鄭注云在幅¶
曰綼在下曰緆今經云此緆則深衣之下縁也¶
云縁邊衣裳之側解經純邊也深衣外衿之邊¶
有縁也裳雖前後相連然外邊曲&KR0322;揜處其側¶
亦有縁也¶
禮記要義卷第二十九¶
<pb:KR1d0055_SBCK_028-17b>¶

