# -*- mode: mandoku-view -*-
#+TITLE: 禮記要義
#+DATE: 2015-09-23 09:38:08
#+PROPERTY: JUAN 24
<pb:KR1d0055_SBCK_025-1a>¶
禮記要義卷第二十六　經解至方記¶
一辨昬姻二字¶
正義曰案爾雅釋親云壻之父爲姻婦之父爲¶
㛰此云壻曰昬妻曰姻者爾雅據男女父母此¶
據男子之身壻則昬時而迎婦則因而隨之故¶
云壻曰昬妻曰姻¶
二䟽以差&KR0002;豪&KR0522;爲易繫文¶
易曰君子慎始差&KR0002;豪&KR0522;繆以千里此之謂也¶
正義曰易曰君子慎始差&KR0002;豪&KR0522;繆以千里此¶
<pb:KR1d0055_SBCK_025-1b>¶
之謂也者此易繫辭文也言君子謹慎事之&KR0004;¶
始差錯&KR0002;豪&KR0522;之小至後廣大錯繆以至千里¶
之大引之者證禮之防人在於未形者之前¶
　三公羊鄭氏天子親迎左氏&KR0003;叔孫通反之¶
正義曰昬禮迎婦二傳不同春秋公羊&KR0003;天子¶
至庶人皆親迎左氏&KR0003;天子至尊無敵故無親¶
迎之禮諸侯有故&KR0002;疾病則使上卿逆上公臨¶
之許氏謹案髙祖時皇太子納妃叔孫通制禮¶
以爲天子無親迎從左氏義&KR0007;駮之云大姒之¶
<pb:KR1d0055_SBCK_025-2a>¶
家在渭之涘文王親迎於渭即天子親迎明文¶
也引禮記冕而親迎繼先聖之後以爲天地宗¶
廟社稷之主非天子則誰乎如鄭此言從公羊¶
義也又詩&KR0003;云文王親迎於渭紂尚南靣文王¶
猶爲西伯耳以左氏義爲長鄭駮未定¶
四人君身子妃百姓之象¶
身以及身子以及子妃以及妃者此言百姓之¶
象能愛己身則以及百姓之身能愛已子則以¶
及百姓之子能愛己妃則以及百姓之妃是身¶
<pb:KR1d0055_SBCK_025-2b>¶
與妻子還是百姓身與妻子故云百姓之象也¶
前汎言故云妻此論人君治國政故云妃¶
五敬身成親安土樂天¶
君子也者人之成名也者言凢謂之君子者人¶
之成就美名王肅云君上位子下民　百姓歸¶
之名謂之君子之子者言巳&KR0002;能敬身則百姓¶
歸已善名謂己爲君子所生之子是已之脩身¶
使其親有君子之名是脩身成其親也　不能¶
有其身不能安土者旣不能汎愛於人人則害¶
<pb:KR1d0055_SBCK_025-3a>¶
之故不能保有其身避其禍害流移失業是不¶
能安土　不能樂天者身旣失業不知已過所¶
招乃更怨天是不能愛樂於天也　不能成其¶
身者旣不能樂天不自知其罪將謂天之濫罰¶
罪惡之事無所不爲是不能成其身¶
　六言十一得以明治國如指掌¶
是故宮室得其度量鼎得其象味得其時樂得¶
其節車得其式&KR0017;神得其饗喪紀得其哀辯&KR0003;¶
得其黨官得其體政事得其施加於身而錯於¶
<pb:KR1d0055_SBCK_025-3b>¶
前凢衆之動得其冝注云治國指諸掌言易知¶
也郊社嘗禘尊卑之事有治國之象焉辯別也¶
三族父子孫也凢言得者得法於禮也量豆區¶
斗斛也味酸苦之屬也四時有所多及獻所冝¶
也式謂載也所載有尊卑辯禮之&KR0003;謂禮之官¶
教學者黨&KR0011;也體尊卑異而合同¶
　七大饗之節無物而不在禮¶
猶有九焉大饗有四焉茍知此矣雖在畎畒之¶
中事之聖人巳兩君相見揖讓而入門入門而¶
<pb:KR1d0055_SBCK_025-4a>¶
縣興揖讓而升堂升堂而樂闋下管象武夏籥¶
序興陳其薦俎序其禮樂備其百官如此而后¶
君子知仁焉行中規還中矩和鸞中采齊客出¶
以雍徹以振羽是故君子無物而不在禮矣入¶
門而金作示情也升歌清廟示德也下而管象¶
示事也是故古之君子不必親相與言也以禮¶
樂相示而巳注云猶有九焉吾所欲語女餘有¶
九也但大饗有四大饗謂饗諸侯來朝者也四¶
者謂金再作升歌清廟下管象也事之謂立置¶
<pb:KR1d0055_SBCK_025-4b>¶
於位也聖人巳者是聖人也縣興金作也金再¶
作者獻主君又作也下謂堂下也象武武舞也¶
夏籥文舞也序更也堂下吹管舞文武之樂更¶
起也知仁焉知禮樂所存也采齊雍振羽皆樂¶
章也振羽振鷺及雍金作示情也賔主人各以¶
情相示也金性内明象人情也示德者相示以¶
德也清廟頌文王之德示事也相示以事也武¶
象武王之大事也¶
　八三族有二&KR0003;¶
<pb:KR1d0055_SBCK_025-5a>¶
正義曰云三族父子孫也者族屬也從己而言¶
父子孫於己㝡近唯父子孫耳案昬禮三族之¶
不虞鄭注云三族謂父昆弟己昆弟子昆弟與¶
此不同者彼爲請期恐有期䘮廢昬故云三族¶
冝據期䘮者故與此不同¶
　九大饗九盧王鄭&KR0003;異同¶
盧解大饗有九者揖譲而入門一也入門而縣¶
興二也揖譲而升堂三也升堂而樂闋四也下¶
管象武五也夏籥序興六也陳其薦俎七也序¶
<pb:KR1d0055_SBCK_025-5b>¶
其禮樂八也備其百官九也王肅以爲大饗九¶
者其下五事與鄭同又以揖譲而入門入門而¶
縣興揖譲而&KR0155;堂爲一也&KR0155;堂而樂闋二也下¶
管象武夏籥序興三也陳其薦俎序其禮樂備¶
其百官爲四也添下五事爲九也¶
　十古人皆知禮樂¶
子曰禮也者理也樂也者節也君子無理不動¶
無節不作不能詩於禮繆不能樂於禮素薄於¶
德於禮虚注云繆誤也素猶質也歌詩所以通¶
<pb:KR1d0055_SBCK_025-6a>¶
禮意也作樂所以同成禮文也崇德所以實禮¶
行也王制曰樂正案四術立四教順先王詩書¶
禮樂以造士春秋教以禮樂冬夏教以詩書王¶
大子王子羣后之大子卿大夫元士之適子國¶
之俊選皆造焉則古之人皆知諸侯之禮樂¶
(十/一)伯夷遜䕫是䕫知禮¶
䕫非是不能行禮但不特通逹非謂全不知於¶
禮爲窮困也故虞書舜命伯夷典朕三禮伯夷¶
讓䕫是䕫知禮也而皇氏以逹爲掌言䕫掌樂¶
<pb:KR1d0055_SBCK_025-6b>¶
不掌禮逹訓爲掌於義無文又與鄭注意乖¶
(十/二)室席車行立皆有法¶
目巧之室則有奥阼者言但用目准視巧思存¶
意雖不由法度猶有奥阼賔主之處不可不有¶
也　席則有上下者言布席之時不可無上下¶
車則有左右者言乗車之時不可無左右¶
行則有隨者謂少者在後相隨　立則有序者¶
謂並立則有次序¶
(十/三)爲民父母知四方有敗¶
<pb:KR1d0055_SBCK_025-7a>¶
四方有敗必先知之&KR0002;爲民父母者當湏豫知¶
禍害使民免離於禍故爲民之父母然四方有¶
福亦先知之必云四方有敗者此主爲民除害¶
爲本故舉敗言之¶
(十/四)無聲之樂無體之禮無服之䘮¶
孔子曰夙夜其命宥宻無聲之樂也威儀逮逮¶
不可選也無體之禮也凡民有䘮匍匐救之無¶
服之䘮也注云詩讀其爲基聲之誤也基謀也¶
宻静也言君夙夜謀爲政教以安民則民樂之¶
<pb:KR1d0055_SBCK_025-7b>¶
此非有鐘鼔之聲也逮逮安和之貌也言君之¶
威儀安和逮逮然則民效之此非有升降揖讓¶
之禮也救之賙恤之言君於民有䘮有以賙恤¶
之則民俲之此非有衰絰之服¶
(十/五)樂禮䘮三事皆從輕至重¶
無聲之樂氣志不違者此以下五節從輕以漸¶
至於重&KR0004;言不違民但不違君之志氣二云志¶
氣旣得言君之志氣得於下三云旣從民所從¶
也四云日聞四方及於逺也五云旣起是旣發¶
<pb:KR1d0055_SBCK_025-8a>¶
起也是從微至著威儀遲遲者&KR0004;時但舒遲而¶
巳二則威儀翼翼而恭敬三則上下和同無不¶
從也四則日就月將漸興進也五則施及四海¶
所及逺也内恕孔悲者&KR0004;則親族之内悲哀其¶
處近也二則施及四國所&KR0013;逺也三則以畜萬¶
&KR0022;皆爲孝也四則純德孔明益甚也五則施于¶
子孫垂後丗也¶
(十/六)記引帝命不違與詩注不同¶
其在詩曰帝命不違至于湯齊者此詩啇頌長¶
<pb:KR1d0055_SBCK_025-8b>¶
發之篇美成湯之辭言天帝命此殷家丗丗行¶
之不違至於成湯乃與天心齊也　湯降不遲¶
者降下也言湯降下賢士不遲緩甚能速疾¶
聖敬日齊者言其聖敬之德日日&KR0155;進　昭假¶
遲遲者昭明也假暇也言湯以昭明寛暇天下¶
之士心遲遲然甚舒緩　上帝是祗者上帝天¶
也祗敬也言天於是敬愛之　帝命式于九圍¶
者式用也九圍九州之界也言天命湯之用事¶
於九州爲天子也詩之本注如此今此記注意¶
<pb:KR1d0055_SBCK_025-9a>¶
言殷之先君施其政教奉行天命不敢違也至¶
于湯齊者齊躋躋升也言至於成湯升爲國君¶
湯降下政教不遲緩其聖敬之德日日齊莊昭¶
明也假至也言湯之明德下至於民遲遲然安¶
和不急疾此與詩注稍殊大略同¶
(十/七)神氣風霆天地共有¶
春秋云天有六氣此經云天有風&KR0040;不偏屬於¶
地今屬於地者其實神氣風霆天地共有春秋¶
冬夏是天之神氣旣稱春秋冬夏故於地變言¶
<pb:KR1d0055_SBCK_025-9b>¶
神氣但氣從地岀又風著於土雷岀於地故神¶
氣風雷偏繫於地¶
(十/八)鄭注禮時未得毛詩傳¶
正義曰案詩崧髙之篇甫侯及申伯甫侯謂吕¶
侯也穆王之時訓夏贖刑謂吕侯與申伯俱岀¶
伯夷之後掌四嶽之祀又詩烝民稱仲山甫之¶
賢與嵩髙生甫及申全別此云仲山甫者案鄭¶
志注禮在先未得毛詩傳然則此注在前故以¶
甫爲仲山甫在後箋詩乃得毛傳知甫侯申伯¶
<pb:KR1d0055_SBCK_025-10a>¶
同出伯夷之後故與禮別也¶
(十/九)滿千乗爲成國¶
正義曰古者方十里其中六十四井出兵車一¶
乗此兵賦之法也案司馬法云成方十里出革¶
車一乗司馬法又云甸方八里出長轂一乗鄭¶
注小司徒云&KR0002;通溝洫之地則爲十里&KR0002;除溝¶
洫之地則爲八里故云六十四井出車一乗云¶
成國之賦千乗者襄十四年㔫傳成國不過半¶
天子之軍謂滿千乗則爲成國是公侯之封也¶
<pb:KR1d0055_SBCK_025-10b>¶
案千乗之賦地方三百一十六里有畸案周禮¶
公五百里侯四百里則是過千乗云不過千乗¶
者其地雖過其兵賦唯千乗故論語注云雖大¶
國之賦亦不是過焉¶
(二/十)六郷兵賦及郷遂公邑出軍法¶
兵賦之法王畿之内六郷之法家出一人萬二¶
千五百家爲郷大司馬云五師爲軍則萬二千¶
五百家爲軍是一郷岀一軍又云天子六軍是¶
出於六郷凡軍制大司馬云五人爲伍五伍爲¶
<pb:KR1d0055_SBCK_025-11a>¶
兩四兩爲卒五卒爲旅五旅爲師五師爲軍此¶
師之制也凢出軍之法郷爲正遂爲副則遂之¶
出軍與郷同故鄭注小司徒云郷之田制與遂¶
同則知遂之軍法與郷同其公邑出軍亦與郷¶
同故鄭注匠人云采地制井田異於郷遂及公¶
邑則知公邑地制與郷遂同¶
(卄/一)采地出軍之制¶
其公郷大夫采地旣爲井田殊於郷遂則出軍¶
亦異於郷遂也故鄭注小司徒井十爲通士一¶
<pb:KR1d0055_SBCK_025-11b>¶
人徒二人通十爲成革車一乗士十人徒二十¶
人十成爲終革車十乗士百人徒二百人十終¶
爲同革車百乗士千人徒二千人此謂公卿大¶
夫采地出軍之制也¶
(廿/二)諸侯有郊遂計地出軍¶
其王畿之外謂諸侯大國三軍次國二軍小國¶
一軍皆出郷遂故費誓云三郊三遂是諸侯有¶
遂也其諸侯計地出軍則司馬法云九夫爲井¶
四井爲邑四邑爲丘馬一疋牛三頭四丘爲甸¶
<pb:KR1d0055_SBCK_025-12a>¶
岀長轂一乗甲士三人歩卒七十二人馬四疋¶
牛十二頭故成元年作丘甲杜服俱引此文以¶
釋之又論語云道千乗之國鄭注引司馬法成¶
出革車一乗但十里八里不同於上巳釋此皆¶
謂天子諸侯兵賦也¶
(廿/三)國界郷遂出軍其車馬兵甲國家給¶
異義云天子萬乗諸侯千乗大夫百乗此大判¶
言之尊卑相十之義其間委曲郷遂公邑細別¶
不同也故魯頌云公車千乗謂大緫計地出軍¶
<pb:KR1d0055_SBCK_025-12b>¶
也公徒三萬謂郷遂兵數也是國界計地與郷¶
遂數不同諸侯成方十里岀賦之時雖革車一¶
乗甲士三人歩卒七十二人其臨敵對戰之時¶
則同郷法五人爲伍五伍爲兩之屬也故左傳¶
云邲之戰楚廣有一卒卒偏之兩又云兩之一¶
卒適呉是臨軍對陣同郷法也牧誓云武王戎¶
車三百兩孔注云一車歩卒七十二人則出軍¶
法也經云千夫長百夫長謂對敵時也據司馬¶
法之文諸侯車甲牛馬皆計地令民自出&KR0002;郷¶
<pb:KR1d0055_SBCK_025-13a>¶
遂之衆七十五人則遣出革車一乗甲士三人¶
馬四疋牛十二頭恐非力之所能皆是國家所¶
給故周禮巾車職毀折入齎于職弊又周禮質¶
人云凢受馬於有司者書其齒毛與其賈馬死¶
則旬日内更又司兵職云及授兵從司馬之法¶
以頒之及其受兵輸亦如之是國家所給也¶
(卄/四)都城百雉之&KR0003;杜鄭異¶
髙一丈長三丈爲雉者異義古春秋左氏&KR0003;云¶
百雉爲長三百丈方五百歩者六尺爲歩五六¶
<pb:KR1d0055_SBCK_025-13b>¶
三十故三百丈爲五百歩云子男之城方五里¶
者周禮典命云子男五命其國家宫室以五爲¶
節國家謂城方也是子男城方五里也云百雉¶
者此謂大都三國之一者言子男五里積千五¶
百歩左傳云大都參分國之一子男大都三分¶
國城而居其一是大都五百歩爲百雉也但國¶
城之制凢有二義鄭之此注子男五里則侯伯¶
七里公九里天子十二里案鄭駮異義又云天¶
子城九里公城七里侯伯之城五里子男之城¶
<pb:KR1d0055_SBCK_025-14a>¶
三里此云百雉者謂侯伯之大都杜預同焉與¶
鄭此注異也(見考工䟽)¶
(卄/五)天子諸侯之公卿大夫采地¶
家冨不過百乗者諸侯之卿采地也故左傳云¶
唯卿備百邑地方百里也直云唯卿百邑未知¶
天子諸侯公卿大夫采地大小案鄭注小司徒¶
云百里之國凡四都五十里之國凡四縣二十¶
五里之國凡四甸又云采地食者皆四之一&KR0003;¶
者據此以爲公食百里卿食五十里大夫食二¶
<pb:KR1d0055_SBCK_025-14b>¶
十五里其諸侯之卿大夫傳云卿備百邑論語¶
云百乗之家此據諸侯臣之采地則公之&KR0012;侯¶
伯之卿與天子三公同俱方百里公之卿與侯¶
伯之大夫俱方五十里公之大夫與侯伯之不¶
大夫俱方二十五里其子男之地唯方二百里¶
以下其卿之采地不得復方百里案易訟卦注¶
云小國之下大夫采地方一成其定稅三百家¶
唯有此文其子男中都大都無以言之¶
(卄/六)同姓異姓車服之制¶
<pb:KR1d0055_SBCK_025-15a>¶
子云君不與同姓同車與異姓同車不同服示¶
民不嫌也以此坊民民猶得同姓以弑其君注¶
云同姓者謂先王先公子孫有繼及之道者也¶
其非此則無嫌也僕右&KR0106;朝服君則各以時事¶
唯在軍同服爾¶
(卄/七)大夫稱君及凡稱主¶
臣下自稱已大夫之君但得言主不得稱君&KR0002;¶
他人汎例言之大夫有采地者亦得稱君故䘮¶
服云爲其君布帶繩屨傳云君謂有采地者也¶
<pb:KR1d0055_SBCK_025-15b>¶
&KR0002;通而言之諸侯亦稱主下曲禮云執主器謂¶
君也大夫自相命亦稱主也故左傳晉士匄謂¶
荀偃爲主云事呉敢不如事主是也稱大夫之¶
妻亦得曰主者案魯語云季孫問於公文伯之¶
母曰主者亦有以御服乎是也¶
(卄/八)鄭&KR0003;燕燕詩與毛異以未得毛傳¶
詩云先君之思以畜寡人注云此衛夫人定姜¶
之詩也定姜無子立庶子衎是爲獻公畜孝也¶
獻公無禮於定姜定姜作詩言獻公當思先君¶
<pb:KR1d0055_SBCK_025-16a>¶
定公以孝於寡人正義曰云衛夫人定姜之詩¶
獻公無禮於定姜者案襄十四年左傳云衛獻¶
公出奔使告宗廟以無罪夫人定姜曰余以巾¶
櫛事先君而&KR0064;妾使余&KR0002;何無罪是無禮之事¶
與詩注不同者案鄭志答晁模云注記時就盧¶
君後得毛傳乃改之凡注與詩不同皆倣此¶
(卄/九)疑君陳是周公之子¶
君陳蓋周公之子伯禽弟也正義曰知君陳¶
蓋周公子者以書序云周公旣没命君陳分正¶
<pb:KR1d0055_SBCK_025-16b>¶
東郊成周似&KR0002;蔡仲之命書序云蔡叔旣卒王¶
命蔡仲踐諸侯位相似皆是父卒命子故疑周¶
公子以伯禽周公元子旣封於魯命君陳令居¶
東郊故知伯禽弟也¶
(三/十)鄭引逸書不見古文尚書¶
今泰誓無此章則其篇散亡　正義曰鄭不見¶
古文尚書漢時別有尚書逸篇四月太子發上¶
&KR0021;於畢以下三篇之事鄭謂篇中有此經之語¶
但其事散亡¶
<pb:KR1d0055_SBCK_025-17a>¶
(卅/一)尸與主示民有事有所事也¶
子云祭祀之有尸也宗廟之有主也示民有事¶
也注云有事有所尊事也(一本作有所尊事)¶
(三/二)用祭器燕器¶
子云敬則用祭器注云祭器籩豆簋鉶之屬也¶
有敬事於賔客則用之謂饗食也盤盂之屬爲¶
燕器¶
(三/三)鄭此注東鄰西鄰坎离義與易異¶
易曰東鄰殺牛不如西鄰之禴&KR0021;寔受其福注¶
<pb:KR1d0055_SBCK_025-17b>¶
云東鄰謂紂國中也西鄰謂文王國中也此辭¶
在旣濟旣濟離下坎上離爲牛坎爲豕西鄰禴¶
祭則用豕與言殺牛而凶不如殺豕受福喻奢¶
而慢不如儉而敬也春秋傳曰&KR0112;稷非馨明德¶
惟馨信矣正義曰鄭注易九五曰互體爲坎又¶
互體爲離離爲日坎爲月日出東方東鄰象月¶
出西方西鄰象也此注坎爲豕西鄰禴&KR0021;則用¶
豕與此文異又注云离爲牛是東鄰之祭殺牛¶
也則鄭之易注九五一爻有坎有離此注緫論¶
<pb:KR1d0055_SBCK_025-18a>¶
旣濟之卦下體爲離上體爲坎與易注不同者¶
但易含萬象俱得明義也此據一國風俗奢儉¶
故舉豕牛以言之不得以天子諸侯俱用大牢¶
爲妨¶
(三/四)賔進以讓䘮加以逺¶
子云賔禮毎進以讓䘮禮毎加以逺浴於中&KR0764;¶
飰於牗下小斂於户内大斂於阼殯於客位祖¶
於庭葬於墓所以示逺也注云逺之所以崇敬¶
也阼或爲堂¶
<pb:KR1d0055_SBCK_025-18b>¶
(三/五)旣葬不由阼不忍即父位¶
子云升自客階受弔於賔位敎民追孝也注云¶
謂反哭時也旣葬矣猶不由阼階不忍即父位¶
也¶
(三/六)身及財皆當統於父母¶
父母在不敢有其身不敢私其財示民有上下¶
也注云身及財皆當統於父母也有猶專也¶
(三/七)不耕穫不菑畬凶¶
易曰不耕穫不菑畬凶注曰言必先種之乃得¶
<pb:KR1d0055_SBCK_025-19a>¶
穫&KR0002;先菑乃得畬也安有無事而取利者乎田¶
一歳曰菑二歳曰畬三歳曰新田正義曰此易¶
無妄六二爻辭無妄震下乾上六二旣在震卦¶
居中得位冝合仕者謂合事九五&KR0013;三六所隔¶
不得徃仕是道之不行雖食其禄猶不耕穫刈¶
不菑畬田無功得物是其凶引之者證貪財之¶
事¶
(三/八)男女交以媒幣¶
故男女無媒不交無幣不相見恐男女之無別¶
<pb:KR1d0055_SBCK_025-19b>¶
也注云重男女之㑹所以逺別之於禽獸也有¶
幣者必有媒有媒者不必有幣仲春之月㑹男¶
女之時不必待幣(未必然)¶
(三/九)魯春秋去夫人之姓曰呉¶
魯春秋猶去夫人之姓曰呉者依春秋之例如¶
夫人齊女即云姜氏至自齊以例言之此呉女¶
亦當云夫人&KR0078;氏至自呉魯則諱其&KR0078;姓而不¶
稱夫人&KR0078;氏至自呉是去夫人之姓曰呉也但¶
春秋經文不載其事其春秋簡牘記則有之故¶
<pb:KR1d0055_SBCK_025-20a>¶
論語云謂之呉孟子是當時之言有稱呉也¶
其死曰孟子卒者哀十二年稱孟子卒&KR0002;其不¶
諱當云夫人&KR0078;氏薨以諱取同姓而云孟子卒¶
孟子是夫人之且字没其氏書其且字又没其¶
薨而略言卒而已皆爲同姓諱之鄭與何休皆¶
以諱取同姓而書卒左氏則以不成䘮故稱卒¶
與鄭何異也&KR0002;旣笄而字當云伯叔季若伯&KR0078;¶
季&KR0078;今云孟子故知且字也¶
(四/十)同姓后夫人親獻異姓攝獻¶
<pb:KR1d0055_SBCK_025-20b>¶
案王饗諸侯及諸侯自相饗同姓則后夫人親¶
獻異姓則使人攝獻則繆侯所饗蓋同姓也且¶
王於同姓雖爲侯伯車服與上公同上公旣再¶
祼后與王俱祼則上公相於與王同也其同上¶
公則后與夫人親祼獻拜送也&KR0002;異姓上公使¶
人攝祼故宗伯職云大賔客則攝而載祼謂異¶
姓也内宰職云凡賔客之祼獻瑶爵皆賛注云¶
謂王同姓及二王之後來朝覲王以鬱鬯禮之¶
后以瑶爵亞獻謂同姓也自陽侯殺繆侯後其¶
<pb:KR1d0055_SBCK_025-21a>¶
后夫人獻禮遂廢並使人攝也¶
(四/一)諸侯不漁色於國中¶
諸侯不下漁色注云謂不内取於國中也内取¶
國中爲下漁色昏禮始納采謂采擇其可者也¶
國君而内取象捕魚然中網取之是無所擇¶
(四/二)壻見外舅姑¶
子云昏禮壻親迎見於舅姑舅姑承子以授壻¶
恐事之違也注云舅姑妻之父母也妻之父爲¶
外舅妻之母爲外姑父戒女曰夙夜母違命母¶
<pb:KR1d0055_SBCK_025-21b>¶
戒女曰母違宫事¶
禮記要義卷第二十六¶

