# -*- mode: mandoku-view -*-
#+TITLE: 禮記要義
#+DATE: 2015-09-23 09:38:08
#+PROPERTY: JUAN 16
<pb:KR1d0055_SBCK_017-1a>¶
禮記要義卷第十八　學記¶
　一鄭氏不見&KR0003;命¶
兊命曰念終始典于學其此之謂乎注云典經¶
也言學之不舎業也兊當爲&KR0003;字之誤也髙宗¶
夢傳&KR0003;求而得之作&KR0003;命三篇在尚書今亡正¶
義曰其事具尚書篇見在鄭云今亡者鄭不見¶
古文尚書故也¶
　二古者立學之制入學之序¶
古之教者家有塾黨有庠術有序國有學比年¶
<pb:KR1d0055_SBCK_017-1b>¶
入學中年考校一年視離經辨志三年視敬業¶
樂羣五年視博習親師七年視論學取友謂之¶
小成九年知𩔖通逹強立而不反謂之大成注¶
云術當爲遂聲之誤也古者仕焉而巳者歸教¶
於閭里朝夕坐於門門側之堂謂之塾周禮五¶
百家爲黨萬二千五百家爲遂黨屬於郷遂在¶
逺郊之外學者每歳來入也中猶間也郷遂大¶
夫間歳則考學者之德行道藝周禮三年大比¶
乃考焉離經斷句絶也辨志謂別其心意所趣¶
<pb:KR1d0055_SBCK_017-2a>¶
郷也知𩔖知事義之比也強立臨事不惑也不¶
反不違失師道¶
　三家塾黨庠術序國學之制¶
家有塾者此明學之所在周禮百里之内二十¶
五家爲閭同共一巷巷首有門門邊有塾謂民¶
在家之時朝夕岀入&KR0106;受教於塾故云家有塾¶
白虎通云古之教民百里皆有師里中之老有¶
道德者爲里右師其次爲左師教里中之子弟¶
以道藝孝悌仁義也黨有庠者黨謂周禮五¶
<pb:KR1d0055_SBCK_017-2b>¶
百家也庠學名也於黨中立學教閭中所升者¶
也　術有序者術遂之周禮萬二千五百家爲¶
遂遂有序亦學名於遂中立學教黨學所升者¶
也　國有學者國謂天子所都及諸侯國中也¶
周禮天子立四代學以教丗子羣后之子及郷¶
中俊選所升之士也而尊魯亦立四代學餘諸¶
侯於國但立時王之學故云國有學也¶
　四父師少師教于左右塾¶
案書傳&KR0003;云大夫七十而致仕而退老歸其郷¶
<pb:KR1d0055_SBCK_017-3a>¶
里大夫爲父師士爲少師新榖巳入餘子皆入¶
學距冬至四十三日始出學上老平明坐於右¶
塾庶老坐於左塾餘子畢出然後皆歸夕亦如¶
之¶
五黨學曰序此經曰庠¶
案周禮遂人掌野之官百里之外故知遂在逺¶
郊之外鄭注州長職云序州黨之學則黨學曰¶
序此云黨有庠者郷學曰庠故郷飲酒之義云¶
主人拜迎賔于庠門之外注云庠郷學也州黨¶
<pb:KR1d0055_SBCK_017-3b>¶
曰序此云黨有庠者是郷之所居黨爲郷學之¶
庠不别立序凡六郷之内州學以下皆爲庠六¶
遂之内縣學以下皆爲序也皇氏云遂學曰庠¶
與此文違其義非也&KR0067;氏云黨有庠謂夏殷禮¶
非周法義或然也¶
　六中年考校¶
應入大學者自國家考校之耳其未入大學者¶
郷遂大夫考校也¶
七大胥以皷徴學士¶
<pb:KR1d0055_SBCK_017-4a>¶
入學皷篋孫其業也　入學謂學士入學之時¶
大胥之官先擊皷以召之學者旣至發其筐篋¶
以出其書故云皷篋也所以然者欲使學者孫¶
其業謂恭順其所持經業故大胥云用樂者以¶
皷徴學士文王丗子云大昕皷徴所以警衆也¶
文王丗子云謂天子視學之時擊皷警衆也&KR0002;¶
是凡常入學用樂及爲祭祀用樂者以皷徴學¶
士是也¶
　　天子卜禘及大禮皆視學¶
<pb:KR1d0055_SBCK_017-4b>¶
云天子諸侯旣祭乃視學者謂於夏祭之時旣¶
爲禘祭之後乃視學考校當禘祭之年故云未¶
卜禘不視學&KR0002;不當禘祭之年待時祭之後乃¶
視學也此視學謂考試學者經業或君親徃或¶
使有司爲之非天子大禮視學也&KR0002;大禮視學¶
在仲春仲秋及季春故文王丗子云凡大合樂¶
必遂養老注云大合樂謂春入學舎菜合舞秋¶
頒學合聲於是時也天子則視學焉月令季春¶
大合樂天子率三公九卿而視學焉與此别也¶
<pb:KR1d0055_SBCK_017-5a>¶
視學旣在夏祭之後則天子春秋視學亦應在¶
春秋時祭之後此舉未卜禘不視學則餘可知¶
也¶
　　藏脩息遊於學¶
藏焉脩焉息焉遊焉注云藏謂懷抱之脩習也¶
息謂作勞休止於之息遊謂間暇無事於之遊¶
　　離師輔而不反¶
是以雖離師輔而不反也者輔即友也友主切¶
磋是輔己之道深逺也離猶違也已道深明不¶
<pb:KR1d0055_SBCK_017-5b>¶
復虚妄心自信之&KR0002;假令違離師友獨在一處¶
而講&KR0003;不違反於師友昔日之意旨此則強立¶
不反也¶
　　呻其佔畢多其訊¶
今之教者呻其佔畢多其訊注云呻吟也佔視¶
也簡謂之畢訊猶問也言今之師自不曉經之¶
義但吟誦其所視簡之文多其難間也呻或爲¶
慕訊或爲訾¶
　　和易以思可謂善喻¶
<pb:KR1d0055_SBCK_017-6a>¶
故君子之教諭也道而弗牽強而弗抑開而弗¶
逹道而弗牽則和強而弗抑則易開而弗逹則¶
思和易以思可謂善喻矣注云道示之以道塗¶
也抑猶推也開爲發頭角思而得之則深正義¶
曰&KR0002;人苟不曉而牽偪之則彼心必生忿恚師¶
與弟子不復和親今&KR0002;但示正道寛柔教之則¶
彼心和而意乃&KR0116;悟也强而弗抑則易者賀氏¶
以爲師但勸強其神識而不抑之令曉則受者¶
和易和易亦易成也　開而弗逹則思者但開¶
<pb:KR1d0055_SBCK_017-6b>¶
發義理而不爲通逹使學者用意思念思則必¶
深¶
　語而不知舎之以須其後¶
力不能問然後語之語之而不知雖舎之可也¶
注云舎之湏後正義曰&KR0002;受業者才力苟不能¶
見問待憤憤悱悱之間則師然後乃示語之矣¶
語之而不知雖舎之可也者弟子旣不能問因¶
而語之語之不能知且舎住待後別更語之可¶
也¶
<pb:KR1d0055_SBCK_017-7a>¶
　　始駕馬者反之車在馬前¶
始駕馬者反之車在馬前者此第三譬明新習¶
者也始駕者謂馬子始學駕車之時反之者駕¶
馬之法大馬本駕在車前今將馬子繫隨車後¶
而行故云反之車在馬前所以然者此駒旣未¶
曽駕車&KR0002;忽駕之必當驚奔今以大馬牽車於¶
前而繫駒於後使此駒日日見車之行其駒慣¶
習而後駕之不復驚也¶
　　五服非師不親¶
<pb:KR1d0055_SBCK_017-7b>¶
師無當於五服五服弗得不親者師教之師也¶
五服斬衰也齊衰也大功也小功也緦麻也師¶
於弟子不當五服之一也而弟子之家&KR0002;無師¶
教誨則五服之情不相和親也¶
　　大時不齊四時草木各有生死¶
大時不齊者大時謂天時也齊謂一時同也天¶
生殺不共在一時猶春夏華卉自生薺麥自死¶
秋冬草木自死而薺麥自生故云不齊也¶
　　三王祭河而後祭海¶
<pb:KR1d0055_SBCK_017-8a>¶
三主祭百川之時皆先祭河而後祭海也或先¶
祭其源或後祭其委河爲海本源爲委本皆曰¶
川也皇氏以爲河海之外源之與委也今依用¶
焉或解云源則河也委則海也申明先河而後¶
海義亦通矣其始一勺也後至不測也猶言學¶
&KR0004;爲積漸後成賢聖也¶
禮記要義卷第十八¶
<pb:KR1d0055_SBCK_017-8b>¶

