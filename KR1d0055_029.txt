# -*- mode: mandoku-view; -*-
#+TITLE: 禮記要義
#+DATE: 2015-09-11 23:42:43.431359
#+PROPERTY: ID KR1d0055
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB05n0590-030禮記要義-卷三十.
<pb:KR1d0055_SBCK_029-1a>¶
禮記要義卷第三十　投壷　儒行¶
一奉矢奉中執壷之節¶
投壷之禮主人奉矢司射奉中使人執壷注云¶
矢所以投者也中士則鹿中也射人奉之者投¶
壷射之&KR0011;也其奉之西階上北靣正義曰士則¶
鹿中案射記云大夫兕中士鹿中此篇投壷是¶
大夫士之禮故云士則鹿中不云兕中者略之¶
也知此投壷是大夫士禮者以經云主人請賔¶
是平敵之辭與郷飲酒郷射同故知是大夫士¶
<pb:KR1d0055_SBCK_029-1b>¶
也&KR0002;諸侯則燕禮大射毎事云請於公不得云¶
主人請賔也此旣非諸侯之禮而經云奏貍首¶
者別取燕飲之義非謂尊卑之詩其諸侯相燕¶
亦有投壷故左傳云&KR0051;侯與齊侯燕投壷然則¶
天子亦有之但古禮亡無以知也其中之形刻¶
木爲之狀如兕鹿而伏背上立圎圈以盛筭云¶
奉之西階上北靣者案鄉射禮將射之時司射¶
升自西階階上北靣告於賔故知此司射奉中¶
在西階上北靣其執壷之人賤於司射故在司¶
<pb:KR1d0055_SBCK_029-2a>¶
射之西以凡行禮統於主人雖俱在西階而當¶
尊東故燕禮大射宰夫代公爲主人與賔俱升¶
西階而主人在東也¶
五受矢揖賔即席之節¶
巳拜受矢進即兩楹間退反位揖賔就筵注云¶
主人旣拜送矢又自受矢進即兩楹間者言將¶
有事於此也退乃揖賔即席欲與偕進明爲偶¶
也賔席主人席皆南郷間相去如射物正義曰¶
云退乃揖賔者解經退反位揖賔也所以揖之¶
<pb:KR1d0055_SBCK_029-2b>¶
者欲與賔俱即席相對爲偶而共投壷云賔席¶
主人席皆南郷間相去如射物者以壷在於南¶
故知投壷南郷也投壷是射之&KR0011;故知席相去¶
如射物也物謂射者所立之處物長三尺闊一¶
尺二寸兩物東西相去容一弓故郷射記云物¶
長如笴其間容弓距隨長武注云笴長三尺距¶
隨者物横畫也¶
六司射度壷設中¶
司射進度壷間以二矢半反位設中東面執八¶
<pb:KR1d0055_SBCK_029-3a>¶
筭興注云度壷度其所設之處也壷去坐二矢¶
半則堂上去賔席主人席邪行各七尺也反位¶
西階上位也設中東靣旣設中亦實八筭於中¶
横委其餘於中西執筭而立以請賔俟投正義¶
曰間以二矢半者投壷有三處室中堂上及庭¶
中也日中則於室日晚則於堂大晚則於庭是¶
各隨光明故也矢有長短亦隨地廣狹室中狹¶
矢長五扶堂上稍廣矢長七扶庭中大廣矢長¶
九扶四指曰扶扶廣四寸五扶者則二尺也七¶
<pb:KR1d0055_SBCK_029-3b>¶
扶者則二尺八寸也九扶者則三尺六寸也雖¶
矢有長短而度壷皆使去賔主之席各二矢半¶
也室中去席五尺堂上則去席七尺庭中則去¶
席九尺¶
　八司射告賔主以投壷之法行爵立馬¶
請賔曰順投爲入比投不釋勝飲不勝者正爵¶
旣行請爲勝者立馬一馬從二馬三馬旣立請¶
慶多馬請主人亦如之注云請猶告也順投矢¶
夲入也比投不拾也勝飲不勝言以能養不能¶
<pb:KR1d0055_SBCK_029-4a>¶
也正爵所以正禮之爵也或以罰或以慶馬勝¶
筭也謂之馬者&KR0002;云投藝如此任爲將帥乗馬¶
也射投壷皆所以習武因爲樂正義曰此一經¶
明司射告賔主以投壷之法　順投爲入者司¶
射執八筭起而告賔黨爲投壷之法也順夲也¶
言矢有本末投矢於壷以矢夲入者乃名爲入¶
則爲之釋筭也&KR0002;矢以末入則不名爲入亦不¶
爲之釋筭也比投不釋者比頻也又賔主投¶
壷法要更遞而投不得以前旣入喜恱不待後¶
<pb:KR1d0055_SBCK_029-4b>¶
人投之而已頻頻投雖入亦不爲之釋筭也一¶
馬從二馬者毎一勝輙立一馬禮以三馬爲成¶
&KR0002;專三馬則爲一成但勝偶未必專頻得三&KR0002;¶
勝偶得二劣偶得一旣劣於二故徹取劣偶之¶
一以足勝偶之二爲三故云一馬從二馬然定¶
夲無此一句　三馬旣立請慶多馬者&KR0002;頻得¶
三成或取彼足爲三馬是其勝已成又酌酒慶¶
賀於多馬之偶也¶
　九弦者奏貍首與郷射小異¶
<pb:KR1d0055_SBCK_029-5a>¶
命弦者曰請奏貍首間&KR0002;一大師曰諾注云弦¶
鼓瑟者也貍首詩篇名也今逸射義所云詩曰¶
曽孫侯氏是也間&KR0002;一者投壷當以爲志取節¶
焉正義曰案郷射三畨&KR0004;一畨耦射不釋筭第¶
二畨釋筭未作樂第三畨乃用樂此投壷發&KR0004;¶
則用樂者以投壷禮輕主於歡樂故也¶
　十司射釋獲如數射筭¶
卒投司射執筭曰左右卒投請數二筭爲純一¶
純以取一筭爲竒遂以竒筭告曰某賢於某&KR0002;¶
<pb:KR1d0055_SBCK_029-5b>¶
干純竒則曰竒鈞則曰左右鈞注云卒巳也賔¶
主之黨畢巳投司射又請數其所釋左右筭如¶
數射筭一純以取實於左手十純則縮而委之¶
毎委異之有餘則横諸純下一筭爲竒竒則縮¶
諸純下兼斂左筭實於左手一純以委十則異¶
之其他如右獲畢則司射執竒筭以告於賔與¶
主人也&KR0002;告云某賢於某者未斥主黨勝與賔¶
黨勝與以勝爲賢尚枝藝也鈞猶等也等則左¶
右手各執一筭以告正義曰云如數射筭者以¶
<pb:KR1d0055_SBCK_029-6a>¶
投壷之&KR0011;故知此數投壷之筭如數射筭云一¶
純以取至其他如右獲此皆郷射之禮文也一¶
純以取實於左手謂就地上之筭以右手毎一¶
純別而取實於左手云十純則縮而委之每委¶
異之者滿十純則從而委之於地司射東靣則¶
東西爲縮每十雙則東西縮爲一委毎有十雙¶
更别委之故云每委異之云有餘則横諸純下¶
者有餘謂不滿十雙或八雙九雙以下則横於¶
純下謂横在十純之西南北置之云一筭爲竒¶
<pb:KR1d0055_SBCK_029-6b>¶
竒則縮諸純下者&KR0002;唯有一筭則縮之零純之¶
下在零純之西東西置之此謂數右筭之法&KR0002;¶
數左筭則異於右筭謂揔歛地之筭實於左手¶
之中毎一純取以委地滿十則異之謂滿十純¶
揔爲一委云其他如右獲者謂所縱所横如右¶
獲也¶
(十/一)酌者飲者之節¶
命酌曰請行觴酌者曰諾當飲者皆跪而奉觴¶
曰賜灌勝者跪曰敬養注曰司射又請於賔與¶
<pb:KR1d0055_SBCK_029-7a>¶
主人以行正爵酌者勝黨之弟子酌者亦酌奠¶
於豐上不勝者坐取乃退而跪飲之灌猶飲也¶
言賜灌者服而爲尊敬辭也周禮曰以灌賔客¶
賜灌敬養各與其偶於西階上如飲射爵¶
(十/二)投壷立三馬與郷射立耦小異¶
正爵旣行請立馬馬各直其筭一馬從二馬以¶
慶慶禮曰三馬旣備請慶多馬賔主皆曰諾注¶
云飲不勝者畢司射又請爲勝者立馬當其所¶
釋筭之前三立馬者投壷如射亦三而止也三¶
<pb:KR1d0055_SBCK_029-7b>¶
者一黨不必三勝其一勝者并其馬於再勝者¶
以慶之明一勝不得慶也飲慶爵者偶親酌不¶
使弟子無豐正義曰一馬從二馬者投壷與射¶
禮同亦三畨而止每畨勝者則立一馬假令賔¶
黨三畨俱勝則立三馬或賔黨兩勝而立二馬¶
主黨一勝但立一馬即以主黨從就賔黨二馬¶
以少足益於多以助勝者爲榮案郷射禮&KR0004;畨¶
三耦射但唱獲而巳未釋筭亦未飲不勝者第¶
二畨耦射畢賔主之黨皆射畢乃數筭飲不勝¶
<pb:KR1d0055_SBCK_029-8a>¶
者第三畨三耦及賔主等皆射中鼓節乃爵筭¶
飲罰爵今投壷&KR0004;則不立三耦唯賔主三畨而止¶
(十/三)矢長短壷廣狹席逺近¶
籌室中五扶堂上七扶庭中九扶筭長尺二寸¶
壷頸脩七寸腹脩五寸口徑二寸半容斗五&KR0155;¶
壷中實小豆焉爲其矢之躍而岀也壷去席二¶
矢半矢以柘若&KR0068;毋去其皮注曰籌矢也鋪四¶
指曰扶一指案寸春秋傳曰膚寸而合投壷者¶
或於室或於堂或於庭其禮䙝隨晏早之宜無¶
<pb:KR1d0055_SBCK_029-8b>¶
常處其節三扶可也或曰筭長尺有握握素也¶
脩長也腹容斗五&KR0155;三分益一則爲二斗得圜¶
囷之象積三百二十四寸也以腹脩五寸約之¶
所得求其圜周圜周二尺七寸有竒是爲腹徑¶
九寸有餘也實以小豆取其滑且堅以柘&KR0068;取¶
其堅且重也舊&KR0003;云矢大七分或言去其皮節¶
正義曰今檢鄭之文注之意以二斗整數計之¶
不取經文斗五&KR0155;之義故云圜周二尺七寸有¶
竒今筭者以其二尺七寸之圍必受斗五&KR0155;之¶
<pb:KR1d0055_SBCK_029-9a>¶
物數不相㑹也云壷體腹之上下各漸減殺苟¶
欲望合恐非鄭意¶
(十/四)魯薛令弟子辭¶
魯令弟子辭曰毋幠毋敖毋偝立毋踰言偝立¶
踰言有常爵薛令弟子辭曰毋幠毋敖毋偝立¶
毋踰言&KR0002;是者浮注云弟子賔黨主黨年穉者¶
也爲其立堂下相䙝慢司射戒令之記魯薛者¶
禮衰乖異不知孰是也幠敖慢也偝立不正郷¶
前也踰言逺談語也常爵常所以罰人之爵也¶
<pb:KR1d0055_SBCK_029-9b>¶
浮亦謂是也晏子春秋曰酌者奉觴而進曰君¶
令浮晏子時以罰梁丘據浮或作匏或作符踰¶
或爲&KR0075;¶
(十/五)魯薛投壷射禮皷節¶
取半以下爲投壷禮盡用之爲射禮注云此魯¶
薛擊鼓之節也圜者擊鼙方者擊鼔古者舉事¶
鼓各有節聞其節則知其事矣投壷之鼔半射¶
節者投壷射之細也射謂燕射¶
(十/六)投壷有賔主黨¶
<pb:KR1d0055_SBCK_029-10a>¶
司射庭長及冠士立者皆屬賔黨樂人及使者¶
童子皆屬主黨注云庭長司正也使者主人所¶
使薦羞者樂人國子能爲樂者此皆與於投壷¶
正義曰庭長司正也冠士者謂外人來觀投壷¶
成人加冠之士尊之故令屬賔黨&KR0002;童子賤則¶
屬主黨也云樂人國子能爲樂者以國子習樂¶
故云國子能爲樂者欲明此樂人非瞽矇視瞭¶
之徒以其能與主人之黨而觀禮故知非作樂¶
瞽人也案國子是王子公卿大夫元士之子今¶
<pb:KR1d0055_SBCK_029-10b>¶
來觀樂士大夫投壷者以國之俊選皆在學習¶
樂共士子來觀投壷¶
(十/七)衣少所居服冠長所居冠¶
丘少居魯衣逢掖之衣長居宋冠章甫之冠丘¶
聞之也君子之學也博其服也郷丘不知儒服¶
注云逢猶大也大掖之衣大&KR0209;禪衣也此君子¶
有道藝者所衣也孔子生魯長而之宋而冠焉¶
宋其祖所出也衣少所居之服冠長所居之冠¶
是之謂郷言不知儒服非哀公意不在於儒乃¶
<pb:KR1d0055_SBCK_029-11a>¶
今問其服庶人禪衣袂二尺二寸祛尺二寸正¶
義曰庶人禪衣&KR0209;二尺二寸者庶人無朝&KR0021;之¶
事故知禪衣&KR0209;二尺二寸云祛尺二寸者玉藻¶
文言深衣之制如此今夫子著禪衣與庶人同¶
其&KR0209;大與庶人異故謂衣爲逢掖也則此大&KR0209;¶
深衣也長居宋冠章甫之冠言夫子生於魯長¶
於宋魯有大&KR0209;禪衣宋有章甫之冠故知大&KR0209;¶
之衣是少所居之服也章甫之冠是長所居之¶
冠案曲禮云去國三丗唯興之日從新國之法¶
<pb:KR1d0055_SBCK_029-11b>¶
孔子曽祖防叔防叔生木金木金生伯夏伯夏¶
生良紇良紇生孔子防叔奔魯至孔子五丗應¶
從魯冠而猶著殷章甫冠者以丘爲制法之主¶
故有異於人所行之事多用殷禮不與㝷常同¶
也且曲禮從新國之法秪謂禮儀法用未必衣¶
服盡從也禮臣朝於君應著朝服而著常服者¶
時孔子自衞新還哀公館之非是常朝故衣冠¶
異也¶
(十/八)麤而翹之又不急爲¶
<pb:KR1d0055_SBCK_029-12a>¶
陳言而伏静而正之上弗知也麤而翹之又不¶
急爲也注云麤猶䟽也微也君不知己有善言¶
正行則觀色縁事而微翹發其意使知之又必¶
舒而脫脫焉巳爲之疾則君納之速君納之速¶
怪妬所由生也¶
(十/九)孔子作儒行自衞反魯時¶
今衆人之命儒也妄常以儒相詬病孔子至舎¶
哀公館之聞此言也言加信行加義終没吾丗¶
不敢以儒爲戲注云妄之言無也言今丗名儒¶
<pb:KR1d0055_SBCK_029-12b>¶
無有常人遭人名爲儒而以儒靳故相戲此哀¶
公輕儒之所由也詬病猶恥辱也儒行之作蓋¶
孔子自衞&KR0004;反魯時也孔子歸至其舎哀公就¶
而以禮館之問儒服而遂問儒行乃始&KR0116;焉言¶
没丗不敢以儒爲戲當時服¶
(二/十)歷叙孔子不遇¶
案史記孔子丗家云在魯哀公不用在齊犂鉏¶
所毁入楚子西所譛適&KR0051;趙鞅欲害伐樹於宋¶
削跡於衞畏匡厄陳則身&KR0013;辱累多矣鄭以其¶
<pb:KR1d0055_SBCK_029-13a>¶
如此故釋云不以慁累閔病而違道云孔子自¶
謂也¶
禮記要義卷第三十¶
<pb:KR1d0055_SBCK_029-13b>¶
