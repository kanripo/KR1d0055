# -*- mode: mandoku-view -*-
#+TITLE: 禮記要義
#+DATE: 2015-09-23 09:38:08
#+PROPERTY: JUAN 9
<pb:KR1d0055_SBCK_010-1a>¶
禮記要義卷第十一　郊特牲¶
一王鄭天帝之同異¶
二家語王肅私定¶
先儒說郊其義有二案聖證論以天體無二郊¶
即圎丘圎丘即郊鄭氏以爲天有六天丘郊各¶
異今具載鄭義兼以王氏難鄭氏謂天有六天¶
天爲至極之尊其體秖應是一而鄭氏以爲六¶
者指其尊極清虚之體其實是一論其五時生¶
育之功其別有五以五配一故爲六天據其在¶
<pb:KR1d0055_SBCK_010-1b>¶
上之體謂之天天爲體稱故說文六天顚也因¶
其生育之功謂之帝帝爲德稱也故毛詩傳云審¶
諦如帝故周禮司服云王祀昊天上帝則大裘¶
而冕祀五帝亦如之五帝&KR0002;非天何爲同服大¶
裘又小宗伯云兆五帝於四郊禮器云饗帝於¶
郊而風雨節寒暑時帝&KR0002;非天焉能令風雨寒¶
暑時孝經何得云嚴父配天也而賈逵馬融王¶
肅之等以五帝非天唯用家語之文謂大暭炎¶
帝黃帝五人帝之屬其義非也又先儒以家語¶
<pb:KR1d0055_SBCK_010-2a>¶
之文王肅私定非孔子正旨¶
三王肅以郊丘是一鄭氏以爲二¶
王肅以郊丘是一而鄭氏以爲二者案大宗伯¶
云蒼壁禮天典瑞又云四圭有邸以祀天是玉¶
不同宗伯又云牲幣各放其器之色則牲用蒼¶
也&KR0021;法又云燔柴於泰壇用騂犢是牲不同也¶
又大司樂云凡樂圜鐘爲宫黃鐘爲角大蔟爲¶
徴姑洗爲羽冬日至於地上之圜丘奏之&KR0002;樂¶
六變則天神皆降上文云乃奏黃鐘歌大吕舞¶
<pb:KR1d0055_SBCK_010-2b>¶
雲門以祀天神是樂不同也故鄭以爲蒼璧蒼犢¶
圜鐘之等爲&KR0021;圎丘所用以四圭有邸騂犢及奏¶
黃鐘之等以爲&KR0021;五帝及郊天所用王肅以郊¶
特牲周之始郊日以至與圎丘同配以后稷鄭¶
必以爲異圎丘又以帝嚳配者鄭以周郊日以¶
至自是魯禮故注郊特牲云周衰禮廢儒者見¶
周禮盡在魯因推魯禮以言周事鄭必知是魯¶
禮非周郊者以宣三年正月郊牛之口傷是魯¶
郊用日至之月案周郊&KR0021;天大裘而冕郊特牲¶
<pb:KR1d0055_SBCK_010-3a>¶
云王&KR0013;衮戴冕璪十有二旒故知是魯禮非周¶
郊也又知圎丘配以帝嚳者案祭法云周人禘¶
嚳而郊稷禘嚳在郊稷之上稷卑於嚳以明禘¶
大於郊又爾雅云禘大祭也大祭莫過於圎丘¶
故以圎丘爲禘也圎丘比郊則圎丘爲大祭法¶
云禘嚳是也&KR0002;以郊對五時之迎氣則郊爲大¶
故大傳云王者禘其祖之所自岀故郊亦稱禘¶
其宗廟五年一祭比毎歳常祭爲大故亦稱禘¶
也¶
<pb:KR1d0055_SBCK_010-3b>¶
四祭天之服之樂之玉之器之處之配¶
五&KR0021;天無祼七獻¶
皇氏云天有六天歳有八祭冬至圎丘一也夏¶
正郊天二也五時迎氣五也通前爲七也九月¶
大饗八也雩與郊禖爲祈祭不入數崔氏以雩¶
爲常祭九也凡祭天其服皆大裘周禮司服文¶
其尸服亦大裘故節服氏云郊祀裘冕送逆尸¶
是也其樂除圎丘所用圜鐘爲宫之外皆奏黃¶
鐘歌大吕舞雲門故大司樂云乃奏黃鐘歌大¶
<pb:KR1d0055_SBCK_010-4a>¶
吕以祀天神注云天神謂五帝及日月星辰也¶
王者又各以夏正月祀其所受命之帝於南郊¶
是也其玉圎丘用蒼璧夏正郊天用四圭有邸¶
其五時迎氣東方用青圭南方用赤璋西方用¶
白琥北方用&KR0007;璜其中央無文先師以爲亦用¶
黃琮熊氏以爲亦用赤璋鄭注宗伯云璧圎象¶
天琮八方象地圭銳象春物&KR0004;生半圭曰璋象¶
夏物半死琥猛象秋嚴半璧曰璜象冬月閉藏¶
地上無物唯天半見其牲幣各放其玉之色案¶
<pb:KR1d0055_SBCK_010-4b>¶
天色&KR0007;而用蒼犢者但天色雖&KR0007;遠望則蒼取¶
其遠色故用蒼也其&KR0021;天之器則用陶匏陶瓦¶
器以薦菹醢之屬故詩生民之篇述后稷郊天¶
云于豆于登注云木曰豆瓦曰登是用薦物也¶
匏酌獻酒故詩大雅羙公劉云酌之用匏注云¶
儉以質祭天尚質故酌亦用匏爲尊皇氏云祭¶
天用宗廟犧尊皇氏又云祭天旣用犧尊其陶¶
匏者是盛牲牢之器今案陶匏所用如上所陳¶
而皇氏以匏爲盛牲之器義無此理其說非也¶
<pb:KR1d0055_SBCK_010-5a>¶
其祭天之處冬至則祭於圎丘圎丘所在雖無¶
正文應從陽位當在國南故魏氏之有天下營¶
委粟山爲圎丘在洛陽南二十里然則周家亦¶
在國南但不知遠近者其五時迎氣則在四郊¶
其夏正祭感生之帝亦於南郊知者孝經緯云¶
祭帝於南郊就陽位是也其雩祭五天帝亦於¶
國城南故鄭注論語云沂水在魯城南雩壇在¶
其上是也其九月大饗五帝則在明堂鄭駮異¶
義云明堂在國之南丙巳之地三里之外七里¶
<pb:KR1d0055_SBCK_010-5b>¶
之内其圎丘之祭崔氏云其&KR0004;先燔柴及牲玉¶
於丘訖次乃埽丘下而設正祭&KR0002;夏正及五郊¶
&KR0004;則燔柴及牲玉於壇故祭法云燔柴於泰壇¶
祭天也次則於壇下埽地而設正祭故禮器云¶
至敬不壇掃地而祭是也其所配之人虞夏商¶
周用人各異文具祭法圎丘之祭周人則以嚳¶
配之祭法禘嚳是也其感生之帝則以后稷配¶
之五時迎氣及雩祭則以五方人帝配之九月¶
大饗五帝則以五人帝及文武配之以文王配¶
<pb:KR1d0055_SBCK_010-6a>¶
五天帝則謂之祖以武王配五人神則謂之宗¶
崔氏云皆在明堂之上祖宗通言其祭天之樂¶
皆用雷鼓故鼓人云以雷鼓鼔神祀是也其圎¶
丘之祭皇氏云祭日之旦王立丘之東南西嚮¶
燔柴及牲玉於丘上升壇以降其神故韓詩内¶
傳云天子奉玉升柴加於牲上詩又云圭璧旣¶
卒是燔牲玉也次乃奏圜鐘之樂六變以降其¶
神天皇之神爲尊故有再降之禮次則掃地而¶
設正祭置蒼璧於神坐以禮之其在先燔者亦¶
<pb:KR1d0055_SBCK_010-6b>¶
蒼璧也次則少豆薦血腥祭天無祼故鄭注小¶
宰云唯人道宗廟有祼天地大神至尊不祼莫¶
稱焉然則祭天唯七獻也故鄭注周禮云大事¶
于大廟備五齊三酒則圎丘之祭與宗廟祫同¶
朝踐王酌泛齊以獻是一獻也后無祭天之事¶
大宗伯次酌醴齊以獻是爲二獻也王進爵之¶
時皆奏樂但不皆六變次薦孰王酌盎齊以獻¶
是爲三獻也宗伯次酌醍齊以獻是爲四獻也¶
次尸食之訖王酌朝踐之泛齊是爲五獻也又¶
<pb:KR1d0055_SBCK_010-7a>¶
次宗伯酌饋食之醍齊以獻是爲六獻也次諸¶
臣爲賔長酌泛齊以獻是爲七獻也以外皆加¶
爵非正獻之數其尸酢王以清酒酢宗伯以昔¶
酒酢諸臣以事酒¶
　六王親祭用牛及㹅論牲色¶
王者之祭無不用牛又禮緯云六宗五嶽四瀆¶
之牛角尺則日月以下之祀皆用牛者蓋日月¶
以下常祀則用羊王親祭則用牛故小司徒注¶
云&KR0007;冕所祭據王親祭也此郊特牲指用而言¶
<pb:KR1d0055_SBCK_010-7b>¶
故下文云用騂犢故牧人云陽祀用騂牲毛之¶
注云陽祀祭天於南郊及宗廟以此約之夏殷¶
以上祭感生之帝各用其正之色其迎五方之¶
帝其牲上巳備陳帝牛稷牛其牲雖異其色冝¶
同凡配祭之人牲與天同色也其四月大雩九¶
月大饗其天及配人其牲各依當方之色其文¶
武汎配則用大牢其牲色無文周人尚赤當用¶
騂也論語云敢用&KR0007;牡敢昭告于皇皇后帝注¶
云帝謂大微五帝用&KR0007;牡者彼謂告祭也其四¶
<pb:KR1d0055_SBCK_010-8a>¶
鎭五嶽之等各用當方之色故牧人云望祀各¶
以其方之色牲毛之&KR0002;㝷常山川時&KR0021;以下則¶
用純物不隨四方之色&KR0002;國外表貉磔禳之等¶
則用雜色故牧人云凡時祀之牲則用牷物凡¶
外祭毀事用尨可也其常祀之牲則皆用牡祈¶
禱之&KR0021;或用牝唯孟春禁之故月令孟春犧牲¶
無用牝¶
　七社稷神州牲幣器服之制¶
社稷大牢者社五土揔神稷是原隰之神功及¶
<pb:KR1d0055_SBCK_010-8b>¶
於人人頼其功故以大牢報&KR0021;其牲則&KR0627;色牧¶
人云隂祀用&KR0627;牲注云隂祀祭地北郊及社稷¶
也則神州亦用&KR0627;牲也其崐崘地祗用黃犢故¶
大宗伯黃琮禮地牲幣各放其器之色是也其¶
社稷與神州其樂用大蔟與應鐘故大司樂云¶
乃奏大蔟歌應鍾以&KR0021;地祗注云謂神州之神¶
及社稷其玉神州則用兩圭有邸其社稷無文¶
崔氏云玉當與神州同用兩圭有邸以四望亦¶
用兩圭故也其服社稷則絺冕神州與崐崘服¶
<pb:KR1d0055_SBCK_010-9a>¶
無明文¶
　八血腥爓孰貴氣饗味之别¶
崔氏云周禮之法郊天燔柴爲始宗廟以祼地¶
爲始社稷以血爲始小祀疈辜爲始此云郊血¶
大饗腥三獻爓一獻孰者謂正祭之時薦於尸¶
坐之前也至敬不饗味而貴氣臭也者此解郊¶
血義血氣也夫孰食有味味者爲人道人道卑¶
近而天神尊貴事冝極敬極敬不䙝近故用血¶
也用血是貴氣而不重味故云貴氣臭也而宗¶
<pb:KR1d0055_SBCK_010-9b>¶
廟敬降於天故用腥腥稍近味社又降於宗廟¶
故用爓爓又稍近味¶
九三獻之介君專席而酢鄭謂苟敬¶
大饗君三重席而酢焉三獻之介君專席而酢¶
焉此降尊以就卑也注云言諸侯相饗獻酢禮¶
敵也三獻卿大夫來聘主君饗燕之以介爲賔¶
賔爲苟敬則徹重席而受酢也專猶卑也正義¶
曰三獻卿大夫者以五等諸侯有九獻七獻五¶
獻故五等諸侯之卿皆三獻也大夫卿之揔號¶
<pb:KR1d0055_SBCK_010-10a>¶
&KR0002;春秋之時則與此禮有異&KR0002;霸國之卿則禮¶
同子男故昭元年鄭人饗趙孟具五獻籩豆杜¶
元凱云朝聘之制大國之卿五獻其侯伯次國¶
其卿與大國大夫同故昭六年季武子如晉晉¶
人享之武子辭云下臣得貺不過三獻杜云大¶
夫三獻是也云來聘主君饗燕之以介爲賔賔¶
爲苟敬者案燕禮記云&KR0002;與四方之賔燕賔爲¶
苟敬席于阼階之西北靣其介爲賔注云主國¶
君饗時親進醴于賔今燕又冝獻焉人臣不敢¶
<pb:KR1d0055_SBCK_010-10b>¶
䙝煩尊者至此升堂而辭讓欲以臣禮燕爲恭¶
敬也於是席之如獻諸公之位言苟敬者賔客¶
主國所冝敬如鄭此言則燕時賔爲苟敬饗時¶
則否今此注云饗燕之賔爲苟敬連言饗者因¶
燕而連言饗其實饗時賔自爲賔不爲苟敬¶
也(儀禮注苟且也假也䟽曰爲辭讓故/以命介爲賔不可全不敬於是席之)¶
(於阼階西而/且敬之)¶
十食嘗無樂而嘗亦有樂孤子耆老¶
　　亦互文¶
<pb:KR1d0055_SBCK_010-11a>¶
饗禘有樂而食甞無樂隂陽之義也凡飮養陽¶
氣也凡食養隂氣也故春禘而秋甞春饗孤子¶
秋食&KR0132;老其義一也而食甞無樂飲養陽氣也¶
故有樂食養隂氣也故無聲凡聲陽也注云言¶
義同而或用樂或不用樂也此禘當爲禴字之¶
誤也王制曰春禴夏禘正義曰依禮三代無春¶
禘之文周則春曰祠王制夏殷之禮云春曰禴¶
今云春曰禘故知禘當爲禴此經所論謂夏殷¶
禮也熊氏云此夏殷禮秋甞無樂而下文云殷¶
<pb:KR1d0055_SBCK_010-11b>¶
人先求諸陽則秋甞亦有樂者謂殷人春夏祭¶
時有樂秋冬即無也舉春見夏舉秋見冬也&KR0002;¶
周則四時祭皆有樂熊氏云春饗孤子亦饗&KR0132;¶
老秋食&KR0132;老亦食孤子而皇氏云此旣破禘爲¶
禴故於祭統春禘秋甞不復更破從此可知也¶
(十/一)孔子屢歎之¶
(十/二)樂以氣化禮以形教¶
賔入大門而奏肆夏示易以敬也卒爵而樂闋¶
孔子屢歎之奠酬而工升歌發德也歌者在上¶
<pb:KR1d0055_SBCK_010-12a>¶
匏竹在下貴人聲也樂由陽來者也禮由隂作¶
者也隂陽和而萬物得注云賔朝聘者易和說¶
也羙此禮也以詩之義發明賔主之德匏笙也¶
得得其所正義曰此一節論朝聘之賔及己之¶
臣子有王事勞者設燕饗之禮奏樂之節各依¶
文解之饗禮旣亡無可馮據今約大射及燕禮¶
解其奏樂及樂闋之節賔入大門謂朝聘之賔¶
行朝聘旣畢受燕饗之時燕則大門是寢門也¶
饗則大門是廟門也卒爵而樂闋者賔至庭樂¶
<pb:KR1d0055_SBCK_010-12b>¶
作乃至主人獻賔賔受爵啐酒拜告旨而樂止¶
賔飲訖酢主人主人受酢畢主人獻公而樂作¶
公飲卒爵而樂止是卒爵而樂闋也此卒爵謂¶
兼賔及主君也依大射禮主人受酢不作樂&KR0002;¶
其饗時主君親獻賔賔親酢主君賔主俱作樂¶
也孔子屢歎之者孔子見禮入門而縣興卒爵¶
而樂闋屢數也數數歎羙此禮善其和易恭敬¶
之義歌者在上匏竹在下貴人聲也解所以不¶
升笙之義也匏笙也竹篪笛也歌是人聲人聲¶
<pb:KR1d0055_SBCK_010-13a>¶
可貴故升之在堂匏竹可賤故在堂下然瑟亦¶
升堂者瑟工隨歌工故也樂由至物得此因上¶
有賔主禮樂之事遂說禮樂之義樂由陽來者¶
也者此明樂也陽天也天氣化故作樂象之樂¶
以氣爲化是樂由陽來者也氣化謂五聲八音¶
也禮由隂作也者隂地也地以形生故制禮象¶
之禮以形爲教是禮由隂作也形教謂尊卑大¶
小拜伏之事也¶
(十/五)臣出使有私覿從君而行則無¶
<pb:KR1d0055_SBCK_010-13b>¶
庭實私覿何爲乎諸侯之庭者當周衰之後有¶
臣從君而行設庭實私覿於主國之庭作記者¶
譏其與君無別也爲人臣者無外交不敢貳君¶
也者解所以從君而行不敢私覿之意案聘禮¶
臣岀使有私覿今云私覿非禮也故知從君行¶
也¶
(十/六)諸侯無饗君禮君有迎諸侯禮¶
天子無客禮莫敢爲主焉君適其臣升自阼階¶
臣不敢有其室臣旣不敢爲主明饗君非禮結¶
<pb:KR1d0055_SBCK_010-14a>¶
上文也春秋之時則有諸侯饗天子故莊二十¶
一年鄭伯享王于闕西辟樂備亂丗非正法也¶
案覲禮天子&KR0018;斧依南靣侯氏執玉入是不下¶
堂見諸侯也&KR0002;春朝夏宗則以客禮待諸侯以¶
車出迎熊氏云春夏受三享之時乃有迎法義¶
或然也故齊僕云各以其等爲車送逆之節注¶
云節謂王乗車迎賔客及送相去遠近之數是¶
也¶
(十/七)大夫僣諸侯旅樹反坫等¶
<pb:KR1d0055_SBCK_010-14b>¶
臺門而旅樹反坫繡黼丹朱中衣大夫之僣禮¶
也注云言此皆諸侯之禮也旅道也屏謂之樹¶
樹所以蔽行道管氏樹塞門塞猶蔽也禮天子¶
外屏諸侯内屏大夫以簾士以帷反坫反爵之¶
坫也蓋在尊南兩君相見主君旣獻於反爵焉¶
繡黼丹朱以爲中衣領縁也繡讀爲綃綃繪名¶
也詩云素衣朱綃又云素衣朱襮襮黼領也¶
(十/八)魯立文王廟三家見而僣焉¶
諸侯不敢祖天子大夫不敢祖諸侯而公廟之¶
<pb:KR1d0055_SBCK_010-15a>¶
設於私家非禮也由三&KR0074;始也注云言仲孫叔¶
孫季孫氏皆立&KR0074;公廟魯以周公之故立文王¶
廟三家見而僣焉¶
(十/九)諸侯有祖天子者王子弟亦得立祖王廟¶
魯得立文王廟者案襄十二年秋呉子壽夣卒¶
臨於周廟禮也注云周廟謂文王廟也古春秋¶
左氏說天子之子以上德爲諸侯者得祖所自¶
出魯以周公之故立文王廟左傳宋祖帝乙鄭¶
祖厲王猶上祖也又曰凡邑有宗廟先君之主¶
<pb:KR1d0055_SBCK_010-15b>¶
曰都以其有先君之主公子爲大夫所食采地¶
亦自立所出公廟其立先公廟準禮公子得祖¶
先君公孫不得祖諸侯許愼謹案周公以上德¶
封於魯得郊天兼用四代之禮樂知亦得祖天¶
子諸侯有得祖天子者知大夫亦得祖諸侯鄭¶
氏無駮與許愼同也其王子母弟無大功德不¶
得出封食采畿内賢於餘者亦得采地之中立¶
祖王廟故都宗人家宗人皆爲都家祭所岀祖¶
王之廟也¶
<pb:KR1d0055_SBCK_010-16a>¶
(二/十)天子存二代後¶
天子存二代之後猶尊賢也尊賢不過二代注¶
云過之遠難法也二或爲三¶
(二/一)存二王後封三恪¶
案異義公羊說存二王之後所以通天三統之¶
義引此文古春秋左氏說周家封夏殷二王之¶
後以爲上公封黃帝堯舜之後謂之三恪許愼¶
謹案云治魯詩丞相韋&KR0007;成治易施犨等說引¶
外傳曰五王之樂可得觀乎知王者所封五代¶
<pb:KR1d0055_SBCK_010-16b>¶
而巳而與左氏說同鄭駮之云所存二王之後¶
者命使郊天以天子之禮祭其始祖受命之王¶
自行其正朔服色恪者敬也敬其先聖而封其¶
後與諸侯無殊異何比夏殷之後如鄭此言公¶
羊自據二王之後左氏兼論三恪義不乖異也¶
熊氏云周之三恪越少昊髙辛遠存黃帝者取¶
其制作之人故易繫辭云神農氏没黄帝堯舜¶
氏作義當然也¶
(二/二)孔子朝服立阼存室神¶
<pb:KR1d0055_SBCK_010-17a>¶
郷人禓孔子朝服立于阼存室神也注云裼強¶
&KR0017;也謂時儺索室毆疫逐強&KR0017;也禓或爲獻或¶
爲儺神依人也正義曰驅逐強&KR0017;恐已廟室之¶
神時有驚恐故著朝服立于廟之阼階存安廟¶
室之神使神依己而安也所以朝服者大夫朝¶
服以祭故用祭服以依神¶
(二/三)繹祊朝市之失¶
孔子曰繹之於庫門内祊之於東方朝市之於¶
西方失之矣注云祊之禮冝於廟門外之西室¶
<pb:KR1d0055_SBCK_010-17b>¶
繹又於其堂神位在西也此二者同時而大名¶
曰繹其祭禮簡而事尸禮大朝市冝於市之東¶
偏周禮市有三期大市日側而市百族爲主朝¶
市朝時而市啇賈爲主夕市夕時而市販夫販¶
婦爲主正義曰釋宫云閍謂之門孫炎云謂廟¶
門外又引詩云祝祭於祊故知廟門也知廟門¶
外者禮器云爲祊乎外故知在外也以西是&KR0017;¶
神之位室又求神之處故知在廟門外之西室¶
云繹又於其堂者祊是求神之名繹是接尸之¶
<pb:KR1d0055_SBCK_010-18a>¶
稱求神在室接尸在堂故云繹又於其堂云此¶
二者同時而大名曰繹者祊是室内求神繹是¶
堂上接尸一時之事故云二者同時案春秋宣¶
八年壬午猶繹釋文云繹又祭詩絲衣云繹賔¶
尸但有繹名而無祊稱是大名曰繹云其祭禮¶
簡而事尸禮大者案儀禮有司徹是上大夫儐¶
尸也但於堂上獻尸獻侑全無室中之事又絲¶
衣云自堂徂基自羊徂牛是祭神也下云兕觥¶
其觩旨酒思柔是接尸也¶
<pb:KR1d0055_SBCK_010-18b>¶
(二/五)社墉社屋社義社事社田社粢¶
社祭土而主隂氣也君南郷於北墉下答隂之¶
義也日用甲用日之始也天子大社必受霜露¶
風雨以逹天地之氣也是故䘮國之社屋之不¶
受天陽也薄社北牖使隂明也社所以神地之¶
道也地載萬物天垂象取財於地取法於天是¶
以尊天而親地也故教民羙報焉家主中&KR0764;而¶
國主社示本也唯爲社事單出里唯爲社田國¶
人畢作唯社丘乗共粢盛所以報本反始也注¶
<pb:KR1d0055_SBCK_010-19a>¶
云牆謂之墉北墉社内北牆云用甲之始者國¶
中之神莫貴於社大社王爲羣姓所立北墉者¶
絶其陽通其隂而巳薄社殷之社殷始都薄中¶
&KR0764;亦土神也單岀里皆徃&KR0021;社於都鄙二十五¶
家爲里畢作大則盡行非徒羡也丘十六井也¶
四丘六十四井曰甸或謂之乗乗者以於車賦¶
岀長轂一乗乗或爲鄰正義曰社&KR0021;土而主隂¶
氣也者土謂五土山林川澤丘陵墳&KR0283;原隰也¶
以時&KR0021;之故云社&KR0021;土土是隂氣之主社旣主¶
<pb:KR1d0055_SBCK_010-19b>¶
隂隂冝在北故&KR0021;社時以社在南設主壇上北¶
靣而君來在北牆下而南郷&KR0021;之是對隂之義¶
也風雨至則萬物生霜露降則萬物成故不爲¶
屋以受霜露風雨霜露風雨至是天地氣通也¶
故云逹天地之氣也白虎通云王者諸侯必有¶
誡社者何示有存亡也明爲善者得之爲惡者¶
失之薄社北牖使隂明也者即䘮國社也殷始¶
都薄故呼其社爲薄社也周立殷社爲戒而屋¶
之塞其三靣唯開北牖示絶陽而通隂隂明則¶
<pb:KR1d0055_SBCK_010-20a>¶
物死也社所以神地之道也者言立社之&KR0021;是¶
神明於地之道地有其物天上皆垂其象所謂¶
在天成象在地成形也取財於地者地湏財財¶
並在地岀爲人所取也取法於天者人知四時¶
早晚皆放日月星辰以爲耕作之&KR0049;中&KR0764;謂土¶
神卿大夫之家主&KR0021;土神在於中&KR0764;而國主社¶
者謂天子諸侯之國主&KR0021;土神於社示本也者¶
以土神生財以養官之與民故皆主&KR0021;土神示¶
其生養之本也&KR0002;&KR0021;社則合里之家並盡岀故¶
<pb:KR1d0055_SBCK_010-20b>¶
云單岀里也此唯每家岀一人不人人岀也唯¶
爲社田國人畢作者田獵也畢盡也作行也旣¶
人人得社福故&KR0002;&KR0021;社先爲社獵則國中之人¶
皆盡行無得住家也唯社丘乗共粢盛者嚮說¶
&KR0021;社用牲此明&KR0021;社用米也丘乗者都鄙井田¶
也九夫爲井四井爲邑四邑爲丘四丘爲乗唯¶
&KR0021;社而使丘乗共於粢盛也粢稷也稷曰明粢¶
在器曰盛&KR0067;蔚云粢盛所湏者少故丘乗共之¶
也皇氏云&KR0002;天子諸侯&KR0021;社則用藉田之榖大¶
<pb:KR1d0055_SBCK_010-21a>¶
夫以下無藉田&KR0002;祭社則丘乗之民共之示民¶
岀力也¶
(廿/六)鄭以社爲地神王肅以爲人&KR0017;¶
社稷之義先儒所解不同鄭康成之說以社爲¶
五土緫神稷爲原隰之神句龍以有平水土之¶
功配社祀之稷有播種之功配稷祀之鄭必以¶
爲此說者案郊特牲云社祭土而主隂氣又云¶
社所以神地之道又禮運云命降于社之謂殽¶
地又王制云祭天地社稷爲越紼而行事據此¶
<pb:KR1d0055_SBCK_010-21b>¶
諸文故知社即地神稷是社之細别别名曰稷¶
稷乃原隰所生故以稷爲原隰之神&KR0002;賈逵馬¶
融王肅之徒以社祭句龍稷祭后稷皆人&KR0017;也¶
非地神故聖證論王肅難鄭云禮運云祀帝於¶
郊所以定天位祀社於國所以列地利社&KR0002;是¶
地應云定地位而言列地利故知社非地也爲¶
鄭學者馬昭之等通之云天體無形故湏云定¶
位地體有形不湏云定位故唯云列地利肅又¶
難鄭云祭天牛角繭栗而用特牲祭社用牛角¶
<pb:KR1d0055_SBCK_010-22a>¶
尺而用大牢又祭天地大裘而冕祭社稷絺冕¶
又唯天子令庶民祭社社&KR0002;是地神豈庶民得¶
祭地乎爲鄭學者通之云以天神至尊而簡質事¶
之故牛角繭栗而用特牲服著大裘天地至尊¶
天子至貴天子祭社是地之别體有功於人報¶
其載養之功故用大牢貶降於天故角尺也祭¶
用絺冕取其隂&KR0011;庶人蒙其社功故亦祭之非¶
是方澤神州之地也肅又難鄭云召誥用牲于¶
郊牛二明后稷配天故知二牲也又云社于新¶
<pb:KR1d0055_SBCK_010-22b>¶
邑牛一羊一豕一明知唯祭句龍更無配祭之¶
人爲鄭學者通之云是后稷與天尊卑旣别不¶
敢同天牲句龍是上公之神社是地祗之别尊¶
卑不甚縣絶故云配同牲也肅又難鄭云后稷¶
配天孝經有配天明文后稷不稱天也祭法及¶
昭二十九年傳云句龍能平水土故祀以爲社¶
不云祀以配社明知社即句龍也爲鄭學者通¶
之云后稷非能與天同功唯尊祖配之故云不¶
得稱天句龍與社同功故得云祀以爲社而得¶
<pb:KR1d0055_SBCK_010-23a>¶
稱社也肅又難云春秋說伐鼓於社責上公不¶
云責地祗明社是上公也又月令命民社鄭注¶
云社后土也孝經注云社后土也句龍爲后土¶
鄭旣云社后土則句龍也是鄭自相違反爲鄭¶
學者通之云伐鼓責上公者以日食臣侵君之¶
象故以責上公言之句龍爲后土之官其地神¶
亦名后土故左傳云君戴皇天而履后土地稱¶
后土與句龍稱后土名同而無異也鄭注云后¶
土者謂地神也非謂句龍也故中庸云郊社之¶
<pb:KR1d0055_SBCK_010-23b>¶
禮注云社祭地神又鼓人云以靈鼓鼓社祭注¶
云社祭祭地祇也是社爲地祇也¶
(二/七)天子諸侯皆有二社¶
其社稷制度白虎通云天子之社壇方五丈諸¶
侯半之說者又云天子之社封五色土爲之&KR0002;¶
諸侯受封各割其方色土與之則東方青南方¶
赤之等是也上皆以黃土也其天子諸侯皆有¶
二社者祭法云王爲羣姓立社曰大社王自爲¶
立社曰王社諸侯爲百姓立社曰國社諸侯自¶
<pb:KR1d0055_SBCK_010-24a>¶
爲立社曰侯社是各有二社又各有勝國之社¶
故此云䘮國之社屋之是天子有之也案春秋¶
亳社災公羊云亡國之社蓋揜之揜其上而柴¶
其下是魯有之也襄三十年左傳云鳥鳴于亳¶
社是宋有之也此是天子諸侯二社之義¶
(二/八)立社之處¶
其所置之處小宗伯云右社稷左宗廟鄭云庫¶
門内雉門外之左右爲羣姓立社者在庫門内¶
之西自爲立者在藉田之中其亡國之社榖梁¶
<pb:KR1d0055_SBCK_010-24b>¶
傳云亡國之社以爲廟屏戒或在廟或在庫門¶
内之東則亳社在東也故左傳云閒于兩社爲¶
公室輔魯之外朝在庫門之内東有亳社西有¶
國社朝廷執政之處故云閒于兩社也¶
(二/九)大夫與民得立里社¶
其卿大夫以下案祭法云大夫以下成羣立社¶
曰置社注云大夫不得特立社與民族居百家¶
以上則共立一社今時里社是也如鄭此言則¶
周之政法百家以上得立社其秦漢以來雖非¶
<pb:KR1d0055_SBCK_010-25a>¶
大夫民二十五家以上則得立社故云今之里¶
社又鄭志云月令命民社謂秦社也自秦以下¶
民始得立社也¶
(三/十)社以所冝之木¶
其大夫以下所置社者皆以土地所冝之木則¶
論語云夏后氏以松殷人以栢周人以栗故大¶
司徒云而樹之田主各以其野之所冝木是也¶
其天子大社之等案尚書無逸篇曰大社唯松¶
東社唯栢南社唯梓西社唯栗北社唯槐¶
<pb:KR1d0055_SBCK_010-25b>¶
(三/一)凡社皆有稷勝國之社稷刑官爲尸¶
其天子諸侯大夫等皆有稷也故注司徒田主¶
田神后土田正之所依也田正則稷神也田主¶
尚然故知天子諸侯社皆有稷其亡國之社亦¶
有稷故士師云&KR0002;祭勝國之社稷則爲之尸是¶
有稷也但亡國之社稷故略之用刑官爲尸則¶
其祭餘社爲尸不用刑官也¶
(三/二)社祭有三主蓋用石¶
其社之祭一歳有三仲春命民社一也詩云以¶
<pb:KR1d0055_SBCK_010-26a>¶
社以方謂秋祭二也孟冬云大割祠于公社是¶
三也其社主用石故鄭注宗伯云社之主蓋用¶
石¶
(三/三)社稷並壇共門北嚮用玉無文¶
(三/四)社公非上公¶
案條牒論稷壇在社壇西俱北嚮營並壇共門¶
或曰在社壇北其用玉無文不可強言今禮用¶
兩圭有邸異義今孝經說曰社者土地之主土¶
地廣&KR0054;不可徧敬封五土以爲社古左氏說共¶
<pb:KR1d0055_SBCK_010-26b>¶
工爲后土后土爲社許君謹案亦曰春秋稱公社¶
今人謂社神爲社公故知社是上公非地祇&KR0007;¶
駮之云社&KR0021;土而主隂氣又云社者神地之道¶
謂社神但言上公失之矣今人亦謂雷曰雷公¶
天曰天公豈上公也¶
(三/五)鄭文辨社稷神非句龍柱棄¶
異義稷神今孝經說稷者五榖之長榖衆多不¶
可徧敬立稷而祭之古左氏說列山氏之子曰¶
柱死祀以爲稷稷是田正周棄亦爲稷自商以¶
<pb:KR1d0055_SBCK_010-27a>¶
來祀之許君謹案禮縁生及死故社稷人事之¶
旣祭稷榖不得但以稷米祭稷反自食同左氏¶
義鄭駮之云宗伯以血祭祭社稷五祀五嶽社¶
稷之神&KR0002;是句龍柱棄不得先五嶽而食又引¶
司徒五土名又引大司樂五變而致介物及土¶
示土示五土之緫神即謂社也六樂於五地無¶
原隰而有土祇則土祇與原隰同用樂也又引¶
詩信南山云畇畇原隰下之&KR0112;稷或云原隰生¶
百榖&KR0112;爲之長然則稷者原隰之神&KR0002;逹此義¶
<pb:KR1d0055_SBCK_010-27b>¶
不得以稷米祭稷爲難¶
(三/六)單岀里皆徃祭社於都鄙¶
單岀里皆徃祭社於都鄙者案周禮都鄙公卿¶
大夫采地此卿大夫祭社其里之人皆徃就祭¶
此據采地言之故云徃祭社於都鄙必知據采¶
地者以經云唯社丘乗丘乗是采地井田之制¶
故舉采地言焉其公邑之民所屬鄼鄙縣遂有¶
祭社之事則亦徃鄼鄙中助之其六郷之内族¶
祭酺黨祭禜雖滿百家以上不祭社也唯其州¶
<pb:KR1d0055_SBCK_010-28a>¶
祭社其所屬閭民祭社祭禜祭酺之時亦皆徃¶
也但此文主於社故特言社耳¶
(三/七)季春火岀而民乃用火今岀火誓社誤¶
季春岀火爲焚也然後簡其車賦而歷其卒伍¶
而君親誓社以習軍旅左之右之坐之起之以¶
觀其習變也而流示之禽而鹽諸利以觀其不¶
犯命也注云謂焚萊也凡岀火以火岀建辰之¶
月火始岀簡歷謂算具陳列之也君親誓社誓¶
吏士以習軍旅旣而遂田以祭社也言祭社則¶
<pb:KR1d0055_SBCK_010-28b>¶
此是仲春之禮也仲春以火田田止弊火然後¶
獻禽至季春火岀而民乃用火今云季春岀火¶
乃誓社記者誤也社或爲省流猶行也行行田¶
也鹽讀爲艶行田示之以禽使歆艶之觀其用¶
命不也謂禽爲利者凡田大獸公之小禽私之¶
(三/八)三王之郊一用建寅之月¶
郊之祭也迎長日之至也注云易說曰三王之¶
郊一用夏正夏正建寅之月也此言迎長日者¶
建卯而晝夜分分而日長也正義曰明郊祭用¶
<pb:KR1d0055_SBCK_010-29a>¶
夏正建寅之月意以二月建卯春分後日長今¶
正月建寅郊祭通而迎此長日之將至寅賔岀¶
日皆謂春分知此迎長日非春分者此云兆於¶
南郊就陽位&KR0002;是春分朝日當在東郊故知非¶
也又下云帝牛不吉以爲稷牛故知祭天非唯¶
祭日也¶
(三/九)祭日月之處之時之牲¶
凡祭日月之禮崔氏云一歳有四迎氣之時祭¶
日於東祭月於西故小宗伯云兆五帝於四郊¶
<pb:KR1d0055_SBCK_010-29b>¶
四望四&KR0011;亦如之是其一也春分朝日秋分夕¶
月是其二也此等二祭日之與月各祭於一處¶
日之與月皆爲壇而祭所謂王宫祭日夜明祭¶
月皆爲燔柴也夏正郊天之時而主日配以月¶
祭義云大報天而主日配以月是其三也孟冬¶
大蜡之時又祭日月故月令孟冬祈來年于天¶
宗是其四也此二祭并祭日月共在一處則祭¶
日於壇祭月於坎壇則實柴坎則瘞埋也其牲¶
皆用犢故小司徒云凡小祭祀奉牛牲鄭云小¶
<pb:KR1d0055_SBCK_010-30a>¶
祭祀王&KR0007;冕所祭是也&KR0002;所祈禱則用少牢故¶
&KR0021;法云埋少牢於㤗昭祭時及日月等鄭注云¶
凡此以下皆祭用少牢是也¶
(四/十)王肅謂周始郊用建子月鄭氏非之¶
郊之用辛也周之始郊日以至注云言日以周¶
郊天之月而至陽氣新用事順之而用辛日此¶
說非也郊天之月而日至魯禮也三王之郊一¶
用夏正魯以無冬至祭天於圎丘之事是以建¶
子之月郊天示先有事也用辛日者凡爲人君¶
<pb:KR1d0055_SBCK_010-30b>¶
當齊戒自新耳周衰禮廢儒者見周禮盡在魯¶
因推魯禮以言周事正義曰王肅用董仲舒劉¶
向之說以此爲周郊上文云郊之祭迎長日之¶
至謂周之郊祭於建子之月而迎此冬至長日¶
之至也而用辛者以冬至陽氣新用事故用辛¶
也周之始郊日以至者對建寅之月又祈榖郊¶
祭此言始者對建寅爲始也鄭康成則異於王¶
肅上文云迎長日之至自據周郊此云郊之用¶
辛據魯禮也言郊用辛日者取齊戒自新周之¶
<pb:KR1d0055_SBCK_010-31a>¶
始郊日以至者謂魯之始郊日以冬至之月云¶
始者對建寅之月天子郊祭魯於冬至之月&KR0004;¶
始郊祭示先有事故云始也謂董仲舒劉向而¶
爲此說所以非者案周禮冬至祭天圎丘不論¶
郊也又此下云戴冕璪十有二旒周禮祀昊天¶
上帝則大裘而冕是服不同周禮玉路以祀天¶
此下云乗素車是車不同也祭法燔柴於泰壇¶
用騂犢周禮蒼璧禮天牲從玉色是牲不同也¶
爾雅曰非人爲之丘泰壇則人功所作是圎丘¶
<pb:KR1d0055_SBCK_010-31b>¶
與泰壇別也以是知郊與圎丘所祭非一故云¶
此說非也¶
(四/一)鄭謂冬至郊天魯禮王肅謂魯亦有二郊¶
明堂云魯君孟春乗大路載弧韣旂十有二旒¶
日月之章祀帝于郊又雜記云正月日至可以¶
有事於上帝故知冬至郊天魯禮也云三王之¶
郊一用夏正者證明天子之郊必用夏正魯旣¶
降下天子不敢郊天與周同月故用建子之月¶
而郊天欲示在天子之先而有事也但魯之郊¶
<pb:KR1d0055_SBCK_010-32a>¶
祭師說不同崔氏皇氏用王肅之說以魯冬至¶
郊天至建寅之月又郊以祈榖故左傳云啓蟄¶
而郊又云郊祀后稷以祈農事是二郊也&KR0002;依¶
鄭康成之說則異於此也魯唯一郊不與天子¶
郊天同月轉卜三正聖證論馬昭引榖梁傳以答¶
王肅之難是魯一郊則止或用建子之月郊則¶
此云日以至及宣三年正月郊牛之口傷是也¶
或用建寅之月則春秋左傳云郊祀后稷以析¶
農事是也旦春秋魯禮也無建丑之月耳&KR0002;杜¶
<pb:KR1d0055_SBCK_010-32b>¶
預不信禮記不取公羊榖梁魯唯有建寅郊天¶
及龍見而雩¶
(四/二)王肅又難鄭郊用夏正嚳配圎丘之說¶
案聖證論王肅難鄭云郊特牲曰郊之祭迎長¶
日之至下云周之始郊日以至&KR0007;以爲迎長日¶
謂夏正也郊天日以至&KR0007;以爲冬至之日說其¶
長日至於上而妄爲之說又徙其始郊日以至¶
於下非其義也&KR0007;又云周衰禮廢儒者見周禮¶
盡在魯因推魯禮以言周事&KR0002;儒者愚人也則¶
<pb:KR1d0055_SBCK_010-33a>¶
不能記斯禮矣茍其不愚不得亂於周魯也鄭¶
&KR0007;以祭法禘黄帝及嚳爲配圎丘之祀祭法說¶
禘無圎丘之名周官圎丘不名爲禘是禘非圎¶
丘之祭也&KR0007;旣以祭法禘嚳爲圎丘又大傳王¶
者禘其祖之所自岀而&KR0007;又施之於郊祭后稷¶
是亂禮之名實也案爾雅云禘大祭也繹又祭¶
也皆祭宗廟之名則禘是五年大祭先祖非圎¶
丘及郊也周立后稷廟而嚳無廟故知周人尊¶
嚳不&KR0002;后稷之廟重而&KR0007;說圎丘祭天祀大者¶
<pb:KR1d0055_SBCK_010-33b>¶
仲尼當稱昔者周公禘祀嚳圎丘以配天今無¶
此言知禘配圎丘非也又詩思文后稷配天之¶
頌無帝嚳配圎丘之文知郊則圎丘圎丘則郊¶
所在言之則謂之郊所祭言之則謂之圎丘於¶
郊築泰壇象圎丘之形以丘言之本諸天地之¶
性故祭法云燔柴於泰壇則圎丘也郊特牲云¶
周之始郊日以至周禮云冬至祭天於圎丘知¶
圎丘與郊是一也言始郊者冬至陽氣&KR0004;動天¶
之始也對啓蟄又將郊祀故言始孔子家語云¶
<pb:KR1d0055_SBCK_010-34a>¶
定公問孔子郊祀之事孔子對之與此郊特牲¶
文同皆以爲天子郊祭之事如聖證論之言王¶
肅所據經傳分明鄭必別爲其說者案聖證論¶
馬昭申鄭云易緯云三王之郊一用夏正則周¶
天子不用日至郊也夏正月陽氣始升日者陽¶
氣之主日長而陽氣盛故祭其始升而迎其盛¶
月令天子正月迎春是也&KR0002;冬至祭天隂氣始¶
盛祭隂迎陽豈爲理乎周禮云冬日至祭天於¶
地上之圎丘不言郊則非祭郊也言凡地上之¶
<pb:KR1d0055_SBCK_010-34b>¶
丘皆可祭焉無常處故不言郊周官之制祭天¶
圎丘其禮王服大裘而冕乗玉路建大常明堂¶
位云魯君以孟春祀帝于郊服衮服乗素車龍¶
旂衣服車旂皆自不同何得以諸侯之郊說天¶
子圎丘言始郊者魯以轉卜三正以建子之月¶
爲始故稱始也¶
(四/三)二家又辯祭天之月日¶
案聖證論王肅與馬昭之徒或云&KR0021;天用冬至¶
之日或云用冬至之月據周禮似用冬至之日¶
<pb:KR1d0055_SBCK_010-35a>¶
據禮記郊日用辛則冬至不&KR0106;在辛似用冬至¶
之月案張融謹案郊與圎丘是一又引韓詩說¶
三王各正其郊與王肅同又魯以轉卜三正王¶
與鄭&KR0007;同周禮圎丘服大裘此及家語服衮冕¶
家語又云臨燔柴脫衮冕著大裘象天臨燔柴¶
輟祭脫衮著大裘象天恭敬之義旣自不通是¶
張融以家語及此經郊祭並爲魯禮與鄭&KR0007;同¶
融又爲圎丘是祭皇天孟春祈榖於上帝及龍¶
見而雩此五帝之等並是皇天之优其實天也¶
<pb:KR1d0055_SBCK_010-35b>¶
融又云祀大神率執事而卜日圎丘旣卜日則¶
不得正用冬至之日此是張融之說鄭此注云¶
以建子之月郊天用辛日者當齊戒自新如鄭¶
此言是亦不用冬至日也但郊丘大事王鄭不¶
同故略陳二家所據而言之也案聖證論及異¶
義皆同榖梁之義魯轉卜三正之内一郊則止¶
而崔氏皇氏以爲魯冬至郊天夏正又郊凡二¶
郊非鄭義也¶
(四/四)王卜郊及聽誓命聽祭報之節¶
<pb:KR1d0055_SBCK_010-36a>¶
卜郊受命于祖廟作&KR0027;于禰宫尊祖親考之義¶
也卜之日王立于澤親聽誓命受教諌之義也¶
獻命庫門之内戒百官也大廟之命戒百姓也¶
祭之日王皮弁以聽祭報示民嚴上也注云受¶
命謂告之退而卜澤澤宫也所以擇賢之宫也¶
旣卜必到澤宫擇可與祭祀者因誓勑之以禮¶
也禮器曰舉賢而置之聚衆而誓之是也王自¶
澤宫而還以誓命重相申勑也庫門在雉門之¶
外入庫門則至廟門外矣大廟祖廟也百官公¶
<pb:KR1d0055_SBCK_010-36b>¶
卿以下也百姓王之親也入廟戒親親也王自¶
此還齊路寢之室庫或爲廐報猶白也夙興朝¶
服以待白祭事者乃後服祭服而行事也周禮¶
祭之日小宗伯逆粢省鑊告時于王告備于王¶
也¶
(四/五)汜埽反道田燭¶
汜埽反道郷爲田燭注云謂郊道之民爲之也¶
反道剗令新土在上也田燭田首爲燭也正義¶
曰郊道之民家家各當界廣埽新道也郷爲田¶
<pb:KR1d0055_SBCK_010-37a>¶
燭者郷謂郊内六郷也六郷之民各於田首設¶
燭照路恐王嚮郊之早¶
(四/六)鄭謂王&KR0013;衮以下皆魯禮¶
&KR0021;之日王&KR0013;衮以象天戴冕璪十有二旒則天¶
數也乗素車貴其質也旂十有二旒龍章而¶
設日月以象天也天垂象聖人則之郊所以明¶
天道也注云謂有日月星辰之章此魯禮也周¶
禮王祀昊天上帝則服大裘而冕祀五帝亦如¶
之魯侯之服自衮冕而下也天之大數不過十¶
<pb:KR1d0055_SBCK_010-37b>¶
二設日月畫於旂上素車殷路也魯公之郊用¶
殷禮也明謂則之以示人也正義曰魯公得稱¶
王者作記之人旣以魯禮而爲周郊遂以魯侯¶
而稱王也皇氏云魯用王禮故稱王或亦當然¶
也魯公之郊用殷禮也者公羊傳云周公用白¶
牡魯公用騂犅周公旣用殷之白牡故知用殷¶
禮也¶
(四/七)周歳終索饗¶
歳十二月合聚萬物而索饗之也注云歳十二¶
<pb:KR1d0055_SBCK_010-38a>¶
月周之正數謂建亥之月也饗者&KR0021;其神也萬¶
物有功加於民者神使爲之也&KR0021;之以報焉造¶
者配之也¶
(四/八)天子大蜡八諸侯亦有蜡¶
大蜡八者即鄭注云先嗇一司嗇二農三郵表¶
畷四猫虎五坊六水庸七昆蟲八所&KR0021;之神合¶
聚萬物而索饗之但以此八神爲主蜡云大者¶
是天子之蜡對諸侯爲大天子旣有八神則諸¶
侯之蜡未必八也謂&KR0002;先嗇古之天子諸侯未¶
<pb:KR1d0055_SBCK_010-38b>¶
必得&KR0021;也知諸侯亦有蜡者禮運云仲尼與於¶
蜡賔¶
(四/九)神農伊&KR0132;一代緫號¶
明堂云土鼓葦籥伊&KR0132;氏之樂禮運云夫禮之¶
&KR0004;始諸飲食蕢桴而土鼓俱&KR0091;土鼓則伊&KR0132;氏¶
神農也以其&KR0004;爲田事故爲蜡祭以報天也下¶
云主先嗇神農旣爲始蜡豈自&KR0021;其身以爲先¶
嗇乎皇氏云神農伊&KR0132;一代緫號其子孫爲天¶
子者始爲蜡&KR0021;&KR0021;其先祖造田者故有先嗇也¶
<pb:KR1d0055_SBCK_010-39a>¶
(五/十)郵表畷田畯所處¶
饗農及郵表畷禽獸仁之至義之盡也注云農¶
田畯也郵表畷謂田畯所以督約百姓於井間¶
之處也詩云爲下國畷郵禽獸服不氏所教擾¶
猛獸也正義曰農謂古之田畯有功於民郵表¶
畷者是田畯於井間所舎之處郵&KR0002;郵亭屋宇¶
處所表田畔畷者謂井畔相連畷於此田畔相¶
連畷之所造此郵舎田畯處焉¶
(五/一)祭水土昆蟲草木有辭¶
<pb:KR1d0055_SBCK_010-39b>¶
正義曰蜡有八神恐祭處各別故言則祭同處¶
可知也陳辭有水土昆蟲草木者以其無知故¶
特有辭也而先嗇之屬有知故不假辭也據此¶
祭草木有辭則草木當有神八蜡不數之者以¶
草木徧地皆是不如坊與水庸之屬各指一物¶
故不數¶
(五/二)祭蜡以素服黄冠之等¶
案周禮籥章云國祭蜡則龡&KR0206;頌擊土鼓息老¶
物以物老故素服物老將終故&KR0081;帶榛杖素服¶
<pb:KR1d0055_SBCK_010-40a>¶
衣裳皆素者謂白素衣積素裳經直云素服以¶
送終不云皮弁者從上省文也田夫則野夫也¶
野夫著黄冠黄冠是季秋之後草色之服故息¶
田夫而服之也¶
(五/三)羅氏致鹿與女而詔客¶
羅氏致鹿與女而詔客告也者詔亦告也客謂¶
貢鳥獸之使者羅氏先受貢畢使者臨去羅氏¶
又以鹿及女子致與使者而宣天子之詔於使¶
者令使者反還其國以告戒其君曰不得好田¶
<pb:KR1d0055_SBCK_010-40b>¶
獵及女色使國亡也言鹿是田獵所得之物女¶
是亡國之女而王所以獲者也故與之鹿女明¶
以此爲戒也一云豈每國輙與女鹿邪正當羅¶
氏以鹿與女示使者爾¶
(五/四)息民爲臘與蜡異¶
旣蜡而収民息巳故旣蜡君子不興功注云收¶
謂收斂積聚也息民與蜡異則黄衣黄冠而祭¶
爲臘必矣正義曰上文雖云黄衣黄冠而祭不¶
云臘之與蜡似爲一此文云旣蜡而收民息巳¶
<pb:KR1d0055_SBCK_010-41a>¶
先蜡後息民是息民爲臘與蜡異也前黄衣黄¶
冠在蜡祭之下故知是臘也是以云爲臘必矣¶
故月令臘在祈天宗之下但不知臘與蜡祭相¶
去幾日准隋禮及今禮皆蜡之後日經云旣蜡¶
不興功者謂不興農功&KR0002;其土功則左氏傳云¶
龍見而畢務戒事也火見而致用水昬正而裁¶
日至而畢土功建亥之月起日至而畢也¶
(五/五)席羮圭車尚質¶
莞簟之安而蒲越槀鞂之尚明之也大羮不和¶
<pb:KR1d0055_SBCK_010-41b>¶
貴其質也大圭不&KR0355;羙其質也丹&KR0238;雕幾之美¶
素車之乗尊其樸也注云蒲越槀鞂藉神席也¶
明之者神明之也&KR0355;當爲&KR0144;字之誤也幾謂&KR0238;¶
飾沂鄂也正義曰云蒲越槀鞂藉神席也者今¶
禮及隋禮槀鞂爲祭天席蒲越爲配帝席俱藉¶
神也云幾謂&KR0238;飾沂鄂也者幾與畿字相渉畿¶
是畿限之所故以幾爲沂鄂也¶
(五/六)大古冠布齊則緇之¶
大古冠布齊則緇之其緌也孔子曰吾未之聞¶
<pb:KR1d0055_SBCK_010-42a>¶
也冠而敝之可也注云大古無飾非時人緌也¶
雜記曰大白緇布之冠不緌大白即大古白布¶
冠今䘮冠也齊則緇之者&KR0017;神尚幽闇也唐虞¶
以上曰大古也此重古而冠之耳三代改制齊¶
冠不復用也以白布冠質以爲䘮冠也正義曰¶
唐虞旣用之爲齊冠三代改唐虞之制齊冠不¶
復用之以委貌章甫牟追三代去緇布冠其唐¶
虞白布冠三代用之爲䘮冠緇布冠旣棄而不¶
用所以詩彼都人士臺笠緇撮注云緇撮緇布¶
<pb:KR1d0055_SBCK_010-42b>¶
冠者彼謂儉且質故著古冠耳¶
(五/七)冠禮三加之節¶
案士冠禮三加者謂冠時三徧加冠也至冠日¶
賔至而主人設冠身之席于阼階上近主人之¶
北又設笄纚櫛具于席南冠身立于東房賔¶
揖冠身岀就位佐冠爲冠身梳頭著纚畢賔洗¶
手爲正䯻正䯻畢徃西階至第一等受取緇布¶
冠還至冠席前跪爲冠身著冠著冠畢冠身起¶
入東房著&KR0007;端&KR0007;裳士子皆隨其父朝夕之服¶
<pb:KR1d0055_SBCK_010-43a>¶
朝用玄衣素裳夕用上士玄裳中士黄裳下士雜¶
裳雜裳前黄後玄&KR0002;大夫以上至天子當同上士¶
玄裳也畢又揖冠身岀就位就位畢賔又下西¶
階至第二等受皮弁冠還爲冠身著冠然後又¶
著爵弁其儀皆如緇布冠也¶
(五/八)冠禮以士爲正然天子諸侯亦有¶
前所明悉士禮故無大夫冠禮也所以然者二¶
十而冠五十爵爲大夫故無大夫冠禮也然四¶
十強而仕亦應無士冠禮而云士有冠禮者士¶
<pb:KR1d0055_SBCK_010-43b>¶
是有識之目故立禮悉用士爲正所以五等並¶
依士禮冠子也&KR0002;試爲大夫者亦用士禮故鄭¶
注冠禮記云周之&KR0004;禮年未五十而有賢才者¶
試以大夫之事猶服士服行士禮公侯之有冠¶
禮夏之末造也者明夏&KR0004;以前諸侯未有冠禮¶
與士冠同其夏末以來諸侯有冠禮與士禮異¶
故大戴禮有公冠篇加玄冕爲四加也皇氏云¶
諸侯亦三加與大戴禮違其義非也此經直明¶
諸侯不云天子又下云天子之元子猶與士同¶
<pb:KR1d0055_SBCK_010-44a>¶
則天子與士異也然則天子冠禮其來巳乆但¶
無文以言之玉藻云玄冠朱組纓天子之冠也¶
鄭注云始冠之冠也是天子別有冠禮¶
(五/五)玄冕齊戒親迎&KR0017;神隂陽也¶
玄冕齊戒廣陳敬事也玄冕謂助祭服也五冕¶
通玄故合爲玄冕也今用助祭之服以親迎也¶
齊戒者齊戒自整勑也&KR0017;神隂陽也者隂陽謂¶
夫婦也著祭服而齊戒親迎是敬此夫婦之道¶
如事&KR0017;神故云&KR0017;神隂陽也將以爲社稷主爲¶
<pb:KR1d0055_SBCK_010-44b>¶
先祖後而可以不致敬乎者釋所爲者重故冝¶
用敬所以冕而親迎也妻爲内主故有國者是¶
爲社稷内主也始此嗣廣後丗故云先祖後也¶
明如此之重可以不致敬乎¶
(六/十)祭求諸隂陽¶
周人尚臭灌用鬯臭鬰合鬯臭隂逹於淵泉灌¶
以圭璋用玉氣也旣灌然後迎牲致隂氣也蕭¶
合&KR0112;稷臭陽逹於牆屋故旣奠然後&KR0778;蕭合羶¶
薌凡祭愼諸此魂氣歸于天形魄歸于地故祭¶
<pb:KR1d0055_SBCK_010-45a>¶
求諸隂陽之義也殷人先求諸陽周人先求諸¶
隂詔祝於室坐尸於堂用牲於庭升首於室直¶
祭祝于主索祭祝于祊注云灌謂以圭瓚酌鬯¶
始獻神也巳乃逆牲於庭殺之天子諸侯之禮¶
也奠謂薦孰時也特牲饋食所云祝酌奠于鉶¶
南是也蕭薌蒿也染以脂合&KR0112;稷燒之詩云取¶
蕭祭脂羶當爲馨聲之誤也奠或爲薦此其¶
所以先後異也謂朝事時也朝事延尸于户西¶
南靣布主席東靣取牲膟膋燎于爐炭洗肝于¶
<pb:KR1d0055_SBCK_010-45b>¶
鬰鬯而燔之入以詔神於室又岀以墮于主主¶
人親制其肝所謂制祭也時尸薦以籩豆至薦¶
孰乃更延主于室之奥尸來升席自北方坐于¶
主北焉謂殺之時制祭之後升牲首於北墉下¶
尊首尚氣也謂薦孰時也如特牲少牢饋食之¶
爲也直正氣祭以孰爲正則血腥之屬盡敬心¶
耳索求神也廟門曰祊謂之祊者以於繹祭名¶
也¶
(六/一)詔妥尸尸無事則立¶
<pb:KR1d0055_SBCK_010-46a>¶
舉斚角詔妥尸古者尸無事則立有事而后坐¶
也尸神象也祝將命也注云妥安坐也尸始入¶
舉奠斚&KR0002;奠角將祭之祝則詔主人拜安尸使¶
之坐尸即至尊之坐或時不自安則以拜安之¶
也天子奠斚諸侯奠角古謂夏時也¶
(六/二)求隂求陽¶
&KR0017;神在天地之間聲是陽故用樂之音聲號呼¶
告於天地之間庶神明聞之而來是先求陽之¶
義也周人尚臭者周禮變於殷故先求隂尚臭¶
<pb:KR1d0055_SBCK_010-46b>¶
也灌用鬯臭者臭謂鬯氣也未殺牲先酌鬯酒¶
灌地以求神是尚臭也¶
(六/三)䟽謂祊有正日明日二義¶
索祭祝于祊者索求也廣&KR0054;求神非但在廟又¶
爲求祭祝官行祭在於祊也祊謂廟門祭于廟¶
門凡祊有二種一是正祭之時旣設祭於廟又¶
求神於廟門之内詩楚茨云祝祭于祊注云祊¶
門内平生待賔客之處與祭同日也二是明日¶
繹祭之時設饌於廟門外西室亦謂之祊即上¶
<pb:KR1d0055_SBCK_010-47a>¶
文云祊之于東方注云祊之禮冝于廟門外之¶
西室是也今此索祭于祊當是正祭日之祊矣¶
知者禮器云爲祊乎外以其稱外故注云祊祭¶
明日之繹祭鄭又注上祊之于東方云祊之禮¶
冝於廟門外之西室此經直云祊不云外又注¶
直云廟門曰祊亦不云外是據正祭日祊也故¶
下云肵之爲言敬也相饗之也嘏大也血毛告¶
幽全之物是皆據正祭之日明此祊亦正祭日¶
(六/四)肺肝心爲氣主血是氣所舎¶
<pb:KR1d0055_SBCK_010-47b>¶
祭肺肝心貴氣主也此三者並爲氣之宅故祭¶
時先用之是貴於氣之主故也血是氣之所舎¶
故云盛氣也三者非即氣故云氣之主也¶
(六/五)燔膟膋有二時¶
正義曰凡祭血腥之時巳有膟膋燔燎故前文¶
詔祝於室鄭注云取牲膟膋燎于爐炭洗肝于¶
鬱鬯而燔之是也至薦孰之時又取膟膋而燔¶
之故上經云蕭合&KR0112;稷故旣奠然後焫蕭合馨¶
香故鄭此注云與蕭合燒之饋孰時也云亦有¶
<pb:KR1d0055_SBCK_010-48a>¶
&KR0112;稷也者非但有蕭與膟膋兼有&KR0112;稷故云¶
亦也¶
(六/六)大夫三廟上中士二廟一廟之制¶
正義曰熊氏云經旣稱國家則兼諸侯及大夫¶
今注直云諸侯者注文略也大夫三廟亦事曽¶
祖而得稱曽孫也其諸侯大夫事祖禰之時亦¶
稱孝子孝孫事曽祖以上雖是内事則同於外¶
稱故下曲禮云諸侯内事曰孝子某侯某外事¶
曰曽孫某侯某是也此記不云某侯者略也上¶
<pb:KR1d0055_SBCK_010-48b>¶
士二廟祖禰各一廟中下士一廟祖禰共廟前¶
經注云謂祖禰據上士也¶
禮記要義卷第十一¶

