# -*- mode: mandoku-view -*-
#+TITLE: 禮記要義
#+DATE: 2015-09-23 09:38:08
#+PROPERTY: JUAN 3
<pb:KR1d0055_SBCK_004-1a>¶
禮記要義卷第五下　王制下¶
　一殷爵人於朝周於祖廟諸侯於嘗祭¶
爵人於朝謂殷法也周則天子特假祖廟而拜¶
授之故洛誥云烝祭歳文王騂牛一武王騂牛¶
一時&KR0125;命周公故特祭文武&KR0002;諸侯爵人因嘗¶
祭之日故祭統云祭之日一獻君降立于阼階¶
之南南郷所命北面是也(當云命/周公後)¶
　二歷代諸侯朝聘之制¶
諸侯之於天子也比年一小聘三年一大聘五¶
<pb:KR1d0055_SBCK_004-1b>¶
年一朝天子五年一巡守注云比年每歳也小¶
聘使大夫大聘使卿朝則君自行然此大聘與¶
朝晉文覇時所制也虞夏之制諸侯歳朝周之¶
制侯甸男采衛要服六者各以其服數來朝天¶
子以海内爲家時一廵省之五年者虞夏之制¶
也周則十二歳一廵守¶
　三王廵守祀方明見諸侯之禮¶
歳二月東廵守至于岱宗柴而望祀山川覲諸¶
侯問百年者就見之命大師陳詩以觀民風注¶
<pb:KR1d0055_SBCK_004-2a>¶
云岱宗東嶽柴祭天告至也覲見也就見老人¶
陳詩謂采其詩而視之正義曰案覲禮云諸侯¶
覲於天子爲宫方三百歩四門壇十有二㝷深¶
四尺鄭注云王廵守至于方嶽之下諸侯㑹之¶
亦爲此宫以見之是也覲禮又云天子乗龍載¶
大旂拜日於東門之外反祀方明鄭注引朝事¶
儀曰天子冕而執鎮圭尺有二寸云帥諸侯而¶
朝日於東郊所以教尊尊也退而朝諸侯由此¶
二者言之巳祀方明乃以㑹同之禮見諸侯也¶
<pb:KR1d0055_SBCK_004-2b>¶
凡㑹同者不恊而盟盟時設方明於壇上乃以¶
載辭告焉如覲禮及鄭注所云旣告至之後爲¶
宮加方明於壇天子岀宮東門外拜日反祀方¶
明祀方明之後乃徹去方明故鄭云由此二者¶
言之巳祀方明乃以㑹同之禮見諸侯云二者¶
謂覲禮經文朝日東門反祀方明朝事儀云朝¶
日東郊退而朝諸侯故云由此二者言之巳祀¶
方明乃以㑹同之禮見諸侯也今於覲禮未祀¶
方明之前未有見諸侯之事皇氏以爲未祀方¶
<pb:KR1d0055_SBCK_004-3a>¶
明之前巳見諸侯非也其祀方明之後見諸侯¶
之時王升立於壇上南靣諸公中階之前北靣¶
諸侯東階之東西靣諸伯西階之西東靣諸子¶
門東北面諸男門西北面王降階南面而見之¶
三揖旣升壇使諸侯升公拜於上等侯伯於中¶
等子男於下等見諸侯訖&KR0002;有不恊更加方明¶
於壇上諸侯等俱北靣戎右傳敦血以授㰱者¶
司盟主其職故司盟云掌其盟約之載及其禮¶
儀北面詔明神於時王立無文不可與諸侯同¶
<pb:KR1d0055_SBCK_004-3b>¶
北面當於阼階上西面此是見諸侯之禮祀方¶
明之時&KR0021;天則燔柴也天謂日也與此岱宗柴¶
所用事别覲禮云&KR0021;天燔柴謂天子之盟也&KR0021;¶
地瘞謂王官之伯盟也&KR0021;山丘陵升及&KR0021;川沈¶
者是諸侯之盟也此是廵守及諸侯之盟&KR0021;也¶
故注云升沈必就&KR0021;者也就&KR0021;則是謂王廵守¶
及諸侯之盟&KR0021;也&KR0021;天柴謂&KR0021;日也&KR0021;地&KR0287;者¶
&KR0021;月也王廵守之盟其神主日¶
　四三十年之蓄舉全數䘮用仂乃什一¶
<pb:KR1d0055_SBCK_004-4a>¶
冢宰制國用必於歳之杪五榖皆入然後制國¶
用用地小大視年之豐耗以三十年之通制國¶
用量入以爲岀&KR0021;用數之仂䘮三年不&KR0021;唯&KR0021;¶
天地社稷爲越紼而行事䘮用三年之仂䘮&KR0021;¶
用不足曰&KR0064;有餘曰浩&KR0021;豐年不奢凶年不儉¶
國無九年之蓄曰不足無六年之蓄曰急無三¶
年之蓄曰國非其國也三年耕必有一年之食¶
九年耕必有三年之食以三十年之通雖有凶¶
旱水溢民無菜色然後天子食日舉以樂注云¶
<pb:KR1d0055_SBCK_004-4b>¶
制國用如今度支經用杪末也小國大國豐凶¶
之年各以歳之収入制其用多少多不過禮少¶
有所殺通三十年之率當有九年之蓄岀謂所¶
當給爲筭今年一歳經用之數用其什一&KR0021;不¶
敢以卑廢尊越猶躐也紼輴車索䘮大事用三¶
歳之什一&KR0064;猶耗也浩猶饒也常用數之仂菜¶
色食菜之色民無食菜之飢色天子乃日舉樂¶
以食正義曰以三十年之通制國用量入以爲¶
岀者言欲制國用之時先以三十年通融之法¶
<pb:KR1d0055_SBCK_004-5a>¶
留九年蓄外計見在之物以制國用假令一年¶
有四萬斛以一萬斛擬三十年通融積聚爲九¶
年之蓄以見在三萬斛制國之來歳一年之用¶
量其今年入之多少以爲來年岀用之數每年¶
之率入物分爲四分一分擬爲儲積三分爲當¶
年所用二年又留一分三年又留一分是三年¶
緫得三分爲一年之蓄三十年之率當有十年¶
之蓄此云當有九年之蓄者崔氏云三十年之¶
間大略有閠月十二足爲一年故唯有九年之¶
<pb:KR1d0055_SBCK_004-5b>¶
蓄也王肅以爲二十七年有九年之蓄而言三¶
十者舉全數兩義皆通知用今年一歳經用者¶
以下文云䘮用三年之仂此直云數之仂故知¶
是一歳之仂也又知仂爲什一者以仂是分散¶
之名故考工記云石有時以泐考工記又云以¶
其圍之阞捎其藪彼注阞謂三分之一此云什¶
一者以民稅一歳之十一則國&KR0021;所用亦什一¶
也此謂當年經用之内用其什一非是通計擬¶
三年儲積之蓄也¶
<pb:KR1d0055_SBCK_004-6a>¶
　五䘮惟&KR0021;天地社稷五祀其宗廟常&KR0021;皆廢¶
正義曰私䘮者是其卑天地社稷是其尊今雖¶
遭私䘮旣殯巳後&KR0002;有天地社稷之&KR0021;即行之¶
故云不敢以卑廢尊也越是踐躐之義故云越¶
猶躐也但未葬之前屬紼於輴以備火災今旣¶
&KR0021;天地社稷湏越躐此紼而徃&KR0021;所故云越紼¶
云紼輴車索者以停住之時指其繩體則謂之¶
紼&KR0002;在塗人挽而行之則謂之引故鄭注雜記¶
云廟中曰紼在塗曰引天地社稷故有越紼之¶
<pb:KR1d0055_SBCK_004-6b>¶
禮六宗及山川之等卑於天地社稷待䘮終乃¶
祭故鄭志答田瓊云天地郊社至尊不可廢故¶
越紼&KR0021;之六宗山川之神則否其宫中五祀在¶
䘮內則亦祭之故曾子問云君薨五祀之&KR0021;不¶
行旣殯而祭之自啓至於反哭五祀之祭不行¶
旣葬而祭之但祭時湏人旣少衆官不皆使盡¶
去不須越紼故鄭答田瓊云五祀宫中之神䘮¶
時朝夕岀入所祭不爲越紼也天地社稷之祭¶
豫卜時日今忽有䘮故旣殯越紼行事&KR0002;遭䘮¶
<pb:KR1d0055_SBCK_004-7a>¶
之後當天地郊社常&KR0021;之日其啓殯至於反哭¶
則避此郊社祭日而爲之案禮卒哭而祔練而¶
禘於廟此等爲新死者而爲之則非常祭也其¶
常祭法必待三年䘮畢也其春秋之時未至三¶
年而爲吉祭者皆非禮也&KR0002;杜預之意以爲旣¶
祔以後宗廟得四時常祭三年大禘乃同於吉¶
故僖公三十三年凡君薨卒哭而祔祔而作主¶
特祀於主烝嘗禘於廟杜注云新主旣特祀於¶
寢則宗廟四時常祀三年禮畢又大禘乃皆同¶
<pb:KR1d0055_SBCK_004-7b>¶
於吉如杜之意與三年不祭違者案釋例云禮¶
記後儒所作不正與春秋同是杜不盡用禮記¶
也¶
　七百六陽九之運¶
凡水旱之歳歷運有常案律曆志云十九歳爲¶
一章四章爲一部三十部爲一統三統爲一元¶
則一元有四千五百六十歳&KR0004;入元一百六歳¶
有陽九謂旱九年次三百七十四歳隂九謂水¶
九年以一百六歳并三百七十四歳爲四百八¶
<pb:KR1d0055_SBCK_004-8a>¶
十歳注云六乗八之數(云云)¶
　八祭先代無主後者¶
天子諸侯祭因國之在其地而無主後者注云¶
謂所因之國先王先公有功德宜享丗祀今絶¶
無後爲之&KR0021;主者昔夏后氏郊鯀至&KR0142;爲夏後¶
而更郊禹晉侯薨黃熊入國而祀夏郊此其禮¶
也正義曰此一節論天子置都之所及諸侯所¶
封之内皆因古昔先王先公所居之地今其地¶
子孫絶滅而無主後者則天子諸侯&KR0021;此先王¶
<pb:KR1d0055_SBCK_004-8b>¶
先公故云&KR0021;因國之在其地而無主後者&KR0002;天¶
子因先公之後亦&KR0021;先公&KR0002;諸侯因先王之後¶
亦&KR0021;先王先王先公皆謂有德宜丗祀者¶
　九祫禘之辨¶
天子犆礿祫禘祫嘗祫烝注云犆猶一也祫合¶
也天子諸侯之䘮畢合先君之主於祖廟而&KR0021;¶
之謂之祫後因以爲常天子先祫而後時&KR0021;諸¶
侯先時&KR0021;而後祫凡祫之歳春一礿而已不祫¶
以物無成者不殷&KR0021;周改夏&KR0021;曰礿以禘爲殷¶
<pb:KR1d0055_SBCK_004-9a>¶
&KR0021;也魯禮三年䘮畢而祫於大祖明年春禘於¶
羣廟自爾之後五年而再殷&KR0021;一祫一禘¶
十諸侯立五廟魯有八廟祖天子¶
凡始封之君謂王之子弟封爲諸侯爲後丗之¶
大祖當此君之身不得立岀王之廟則全無廟¶
也故諸侯不敢祖天子&KR0002;有大功德王特命立¶
之則可&KR0002;魯有文王之廟鄭祖厲王是也魯非¶
但得立文王之廟又立姜嫄之廟及魯公武公¶
之廟并周公及親廟除文王廟外猶八廟也此¶
<pb:KR1d0055_SBCK_004-9b>¶
皆有功德特賜非禮之正此始封君之子得立¶
一廟始封六丗之孫始五廟備也&KR0002;異姓始封¶
如大公之屬&KR0004;封則得立五廟從諸侯禮也(天/子)¶
(七廟/䟽)¶
(十/一)七祀五祀三祀之等¶
知五祀是司命中霤門行厲者案&KR0021;法云王立¶
七祀曰司命曰中霤曰國門曰國行曰泰厲曰¶
户曰竈諸侯五祀無户竈自外與天子同明大¶
夫五祀與諸侯同明知是司命中霤門行厲也¶
<pb:KR1d0055_SBCK_004-10a>¶
云此&KR0021;謂大夫有地者以其&KR0021;五祀與諸侯同¶
故知大夫有采地者云其無地&KR0021;三耳者以&KR0021;¶
法云大夫立三祀曰族厲曰門曰行也¶
(十/二)一謂禘大祫小一謂祫即禘¶
禘祫大小鄭以公羊傳云大事者何大祫也毀¶
廟之主陳于大祖未毀廟之主皆&KR0155;合食于大¶
相故爲大事&KR0002;王肅張融孔晁皆以禘爲大祫¶
爲小故王肅論引賈逵說吉禘於莊公禘者遞¶
也審諦昭穆遷主遞位孫居王父之處又引禘¶
<pb:KR1d0055_SBCK_004-10b>¶
於大廟逸禮其昭尸穆尸其祝辭緫稱孝子孝¶
孫則是父子並列逸禮又云皆&KR0155;合於大祖所¶
以劉歆賈逵鄭衆馬融等皆以爲然鄭不從者¶
以公羊傳爲正逸禮不可用也又曽子問云七¶
廟五廟無虚主虚主者唯天子崩與祫&KR0021;祝取¶
羣廟之主明禘&KR0021;不取羣廟之主可知爾雅云¶
禘大&KR0021;也謂比四時爲大也故孫炎等注爾雅¶
云皆以禘爲五年一大&KR0021;&KR0002;左氏說及杜元凱¶
皆以禘爲三年一大&KR0021;在大祖之廟傳無祫文¶
<pb:KR1d0055_SBCK_004-11a>¶
然則祫即禘也取其序昭穆謂之禘取其合集¶
羣祖謂之祫¶
(十/三)五方皆有性地氣使然¶
中國戎夷五方之民皆有性也下可推移注云¶
地氣使之然正義曰性謂禀性自然故孝經說¶
云性者生之質&KR0002;木性則仁金性則義火性則¶
禮水性則信土性則知中庸云天命之謂性是¶
賦命自然情者旣有識知心有好惡當逐物而¶
遷故有喜怒哀樂好惡此經云剛柔輕重遲速¶
<pb:KR1d0055_SBCK_004-11b>¶
天生自然是性也而連言情者情是性之小別¶
因性連言情者耳&KR0002;指而言之則上文異俗是¶
情也故注云謂其所好惡今經有剛柔輕重遲¶
速六事而注唯云緩急者細別則有六大緫唯¶
二剛輕速緫是急也柔重遲緫是緩也此大略¶
而言人性不同亦有柔而躁者剛而遲者故尚¶
書云臯陶行有九德是也¶
(十/四)越俗斷髪文身臥則僢¶
正義曰案漢書地理志文越俗斷髮文身以辟¶
<pb:KR1d0055_SBCK_004-12a>¶
蛟龍之害故刻其肌以丹青&KR0314;之以東方&KR0047;方¶
皆近於海故俱文身云浴則同川臥則僢者言¶
首在外而足相郷内故典瑞注云僢而同邸正¶
本直云臥則僢無同字俗本有同字誤也¶
(十/五)王太子以下入學之禮之年之時¶
樂正崇四術立四教順先生詩書禮樂以造士¶
春秋教以禮樂冬夏教以詩書王大子王子羣¶
后之大子卿大夫元士之適子國之俊選皆造¶
焉凡入學以齒注云樂正樂官之長掌國子之¶
<pb:KR1d0055_SBCK_004-12b>¶
教虞書曰夔命汝典樂教胄子崇髙也髙尚其¶
術以作教也㓜者教之於小學長者教之於大¶
學尚書傳曰年十五始入小學十八入大學順¶
此四術而教以成是士也春夏陽也詩樂者聲¶
聲亦陽也秋冬隂也書禮者事事亦隂也互言¶
之者皆以其術相成皆以四術成之王子王之¶
庶子也羣后公及諸侯皆以長㓜受學不用尊¶
卑¶
(十/六)遂學應與郷同¶
<pb:KR1d0055_SBCK_004-13a>¶
案司馬法曰百里郊二百里野遂人云掌&KR0022;之¶
野旣二百里爲野遂之所居故知遠郊之外云¶
遂大夫掌之者謂遂大夫掌所職二百里中也¶
且此不帥教者移之在遂不應郷大夫臨之故¶
亦遂大夫掌之遂大夫亦帥國之俊選於遂學¶
而行禮也但六郷州學主射黨學主正齒位遂¶
則縣與州同鄙與黨同未知縣正主射鄙師主¶
正齒位以否亦應與郷不異但周禮不備耳但¶
縣鄙皆屬於遂雖各立學緫曰遂學或遂之所¶
<pb:KR1d0055_SBCK_004-13b>¶
居縣鄙不立縣鄙之學有事則在遂學與郷同¶
(十/七)身在郷學名升司徒¶
大司徒之官命郷大夫論量考校此郷學之人¶
有秀異之士者升於司徒先名惟在郷今移名¶
於司徒謂録名進在司徒其身猶在郷學¶
(十/八)舉者中年考校進士三年一舉¶
案郷大夫云三年則大比攷其德行道藝而興¶
賢者能者謂郷人有能有賢者以郷飲酒之禮¶
興之獻賢能之書於王名則升於天時身則任¶
<pb:KR1d0055_SBCK_004-14a>¶
以官爵則下文云大樂正論造士之秀者以告¶
於王而升諸司馬曰進士彼據郷人故三年一¶
舉此據學者故中年考試殷周同也熊氏以爲¶
此中年舉者爲殷禮郷大夫三年舉者周法其¶
義非也¶
(十/九)二十而冠升大學¶
正義曰案内則云二十而冠始學禮此升於大¶
學曰俊士之人年以二十故可使習禮云學大¶
學者案尚書周傳云王子公卿大夫元士之適¶
<pb:KR1d0055_SBCK_004-14b>¶
子十三入小學二十入大學又書傳略說餘子¶
十五入小學十八入大學其郷人當與餘子同¶
故知二十習禮之時在大學也此&KR0155;於學者謂¶
身升於大學非唯升名而已¶
(二/十)南北太遠故不屏士於南北¶
案漢書地理志云南北萬三千里東西九千里¶
又帝王丗紀南北萬三千三百六十八里東西¶
九千三百二里漢地旣然則古亦應爾皆南北¶
長東西短故鄭此注云不屏士於南北爲其太遠¶
<pb:KR1d0055_SBCK_004-15a>¶
(廿/一)饗有四種¶
皇氏云饗有四種一是諸侯來朝天子饗之則¶
周禮大行人職云上公之禮其饗禮九獻是也¶
其牲則體薦體薦則房烝故春秋宣十六年左¶
傳云饗有體薦又國語云王公立飫則有房烝¶
其所云飫即謂饗也立而成禮謂之爲飫也其¶
禮亦有飯食故舂人云凡饗食共其食米鄭云¶
饗有食米則饗禮兼燕與食是也二是王親戚¶
及諸侯之臣來聘王饗之禮亦有飯食及酒者¶
<pb:KR1d0055_SBCK_004-15b>¶
親戚及賤臣不須禮隆但示慈惠故並得飲食¶
之也其酌數亦當依命其牲折爼亦曰殽烝也¶
故國語云親戚宴饗則有餚烝謂以燕禮而饗¶
則有之也又左傳宣十六年云饗有體薦宴有¶
折爼公當饗卿當宴王室之禮也時定王饗士¶
㑹而用折爼以國語及左傳故知王親戚及諸¶
侯之大夫來聘皆折爼饗也其饗朝廷之臣亦¶
當然也三是戎狄之君使來王饗之其禮則委¶
饗也其來聘賤故王不親饗之但以牲全體委¶
<pb:KR1d0055_SBCK_004-16a>¶
與之也故國語云戎翟貪而不讓坐諸門外而¶
體委與之是也此謂戎狄使臣賤之故委饗&KR0002;¶
夷狄君來則當與中國子男同故小行人職掌¶
小賔小客所陳牲牢當不異也四是饗宿衛及¶
&KR0132;老&KR0012;子則以醉爲度故酒正云凡饗士庶子¶
饗&KR0132;老&KR0012;子皆共其酒無酌數鄭云要以醉爲¶
度¶
(廿/二)食禮有二種¶
食禮者有飯有殽雖設酒而不飲其禮以飯爲¶
<pb:KR1d0055_SBCK_004-16b>¶
主故曰食也其禮有二種一是禮食故大行人¶
云諸公三食之禮有九舉及公食大夫禮之屬¶
是也二是燕食者謂臣下自與賔客旦夕共食¶
是也案鄭注曲禮酒漿處右云此大夫士與賔¶
客燕食之禮¶
(廿/三)燕禮有二種¶
燕禮者凡正饗食在廟燕則於寢燕以示慈惠¶
故在於寢也燕禮則折爼有酒而無飯也其牲¶
用狗謂爲燕者詩毛傳云燕安也其禮最輕升¶
<pb:KR1d0055_SBCK_004-17a>¶
堂行一獻禮畢而說屨升堂坐飲以至醉也儀¶
禮猶有諸侯燕禮一篇也然凡燕禮亦有一種¶
一是燕同姓二是燕異姓&KR0002;燕同姓夜則飲之¶
其於異姓譲之而止故詩湛露天子燕諸侯篇¶
鄭箋云夜飲之禮同姓則成之其庶姓譲之則¶
止¶
(廿/四)殷制小學在國中大學在郊¶
云小學在國中大學在郊此殷制明矣者以上¶
文云小學在公宫南之左大學在郊下文云殷¶
<pb:KR1d0055_SBCK_004-17b>¶
人養國老於右學養庶老於左學貴右而賤左¶
小學在國中左也大學在郊右也與殷同也故¶
云此殷制明矣以此篇從上以來雖解爲殷制¶
無正據可馮因此小學大學是殷制不疑故云¶
明矣¶
(廿/五)五十而爵亦有㓜爲大夫者¶
正義曰經直云五十而爵鄭知非命爲士而云¶
大夫者以王制殷法殷則士無爵此經云而爵¶
故知是大夫也此謂凡常之人有賢德故五十¶
<pb:KR1d0055_SBCK_004-18a>¶
始爲大夫&KR0002;其有德不必五十則䘮服小功章¶
云大夫爲昆弟之長殤是㓜爲大夫爲兄之長¶
殤¶
(廿/六)疾者各以其器食之¶
瘖聾跛躃㫁者侏儒百工各以其器食之正義¶
曰瘖謂口不能言聾謂耳不聞聲跛躃謂足¶
不能行斷者謂支節解絶侏儒謂容貌短小百¶
工謂有雜技藝此等旣非老無告不可特與常¶
餼旣有疾病不可不養以其病尚輕不可虚費¶
<pb:KR1d0055_SBCK_004-18b>¶
官物故各以其器食之器能也因其各有所能¶
供官役使以廩餼食之案晉語云文公問八疾¶
胥臣對云戚施植鏄注云使擊鐘蘧蒢蒙璆注¶
云璆是玉磬使擊之侏儒扶廬注云扶持也廬¶
㦸柄也矇瞍循聲注云歌詠琴瑟聾聵司火注¶
云使主然火其童昬嚚瘖僬僥官師所不材宜¶
於掌土是各以器食之外傳不云跛躃此不云¶
蘧蒢戚施設文不具外傳瘖與僬僥置於掌土¶
此瘖與侏儒其器食之者今古法異也¶
<pb:KR1d0055_SBCK_004-19a>¶
(廿/七)祭器不假謂有地大夫¶
大夫祭器不假祭器未成不造燕器注云造爲¶
也正義曰皇氏云此謂有地大夫故祭器不假¶
&KR0002;無地大夫則當假之故禮運云大夫祭器不¶
假聲樂皆具非禮也謂無地大夫也¶
(廿/八)大夫不丗爵¶
(廿/九)諸侯有入爲公卿¶
(三/十)公卿緫稱大夫¶
大夫不丗爵使以德爵以功注云謂縣内及列¶
<pb:KR1d0055_SBCK_004-19b>¶
國諸侯爲天子大夫者不丗爵而丗禄辟賢也¶
正義曰知此大夫是天子大夫者以下云諸侯¶
之大夫不丗爵禄此直云大夫不丗爵與諸侯¶
大夫文異故知是天子大夫也知是縣内及列¶
國諸侯入爲天子大夫者案禮運云天子有田¶
以處其子孫則周召畢原之等是縣内諸侯也¶
詩衛武公入相於周又尚書顧命齊侯爲虎賁¶
衛侯爲司宼是列國諸侯也並入爲天子大夫¶
案司裘諸侯則共熊侯豹侯是畿内亦曰諸侯¶
<pb:KR1d0055_SBCK_004-20a>¶
此不云諸侯而云大夫者辟上諸侯丗子之文¶
故云大夫然畿内諸侯有爲三公則周召是也¶
列國諸侯入爲六卿則鄭武公是也今緫爲云¶
天子大夫者&KR0002;言公卿大夫於文爲煩故緫言¶
大夫以包之詩云三事大夫謂三公也春秋諸¶
侯殺大夫謂卿也是大夫爲緫號¶
(卅/一)畿内外諸侯之子未賜爵視元士¶
未賜爵視天子之元士以君其國者未賜爵謂¶
列國諸侯及縣内諸侯其身旣死其子未得爵¶
<pb:KR1d0055_SBCK_004-20b>¶
賜其衣服禮制視天子元士&KR0002;畿外者君其本¶
國畿内者亦君畿内之國故鄭注云列國及縣¶
内之國鄭必知兼畿外列國者以詩小雅韎韐¶
有奭諸侯丗子未遇爵命服士服而來此云視¶
天子之元士以君其國故知兼列國也其畿内¶
諸侯有大功德元子岀封畿外則王命次子守¶
其采邑&KR0002;其賢才則丗爲公卿則春秋周公召¶
伯之屬是也¶
(卅/二)周以十寸爲尺或言周尺八寸¶
<pb:KR1d0055_SBCK_004-21a>¶
古者以周尺八尺爲歩今以周尺六尺四寸爲¶
歩古者百畒當今東田百四十六畒三十歩古¶
者百里當今百二十一里六十歩四尺二寸二¶
分注周尺之數未詳聞也案禮制周猶以十寸¶
爲尺蓋六國時多變亂法度或言周尺八寸則¶
歩更爲八八六十四寸以此計之古者百畒當¶
今百五十六畒二十五歩古者百里當今百二¶
十五里正義曰古者八寸爲尺今以周尺八尺¶
爲歩則一歩有六尺四寸今以周尺六尺四寸¶
<pb:KR1d0055_SBCK_004-21b>¶
爲歩則一歩有五十二寸是今歩比古歩每歩¶
剰岀一十二寸以此計之則古者百畒當今東¶
田百五十二畒七十一歩有餘與此百四十六¶
畒三十歩不相應也又今歩毎歩剰古歩十二¶
寸以此計之則古之百里當今百二十三里一¶
百一十五歩二十寸與此經百二十一里六十¶
歩四尺二寸三分又不相應玉人職云鎮圭尺¶
有二寸又云&KR0074;圭九寸是周猶以十寸爲尺也¶
今經云以周尺六尺四寸爲歩乃是六十四寸¶
<pb:KR1d0055_SBCK_004-22a>¶
則謂周八寸爲尺也故云蓋六國時多變亂法¶
度或言周尺八寸也鄭即以古周尺十寸爲尺¶
八尺爲歩則歩八十寸鄭又以今周尺八寸爲¶
尺八尺爲歩則今歩皆少於古歩一十六寸也¶
是今歩別剰十六寸古之四十歩爲今之五十¶
歩古之八十歩爲今之一百歩計古之一畒之¶
田長百歩得爲今田一百二十五歩是今田毎¶
一畒之上剰岀二十五歩¶
(卅/三)畿外國數多畿内餘地多¶
<pb:KR1d0055_SBCK_004-22b>¶
畿外千里封國之外所餘地少畿内千里所餘¶
地多以畿外本擬封建諸侯畿内本供天子又¶
有郊關郷遂準擬公卿王子弟采邑故建國少¶
餘地多¶
(卅/四)造乎禰亦告祖廟載主歸亦告¶
造乎禰者造至也謂至父祖之廟也然此岀歷¶
至七廟知者前歸假旣云祖禰明岀亦告祖禰¶
也今唯云禰者白虎通云獨見禰何辭從卑不¶
敢留尊者之命至禰不嫌不至祖也皇氏申之¶
<pb:KR1d0055_SBCK_004-23a>¶
云行必有主無則主命載于齊車書云用命賞¶
于祖是也今岀辭別先從卑起最後至祖仍取¶
遷主則行也&KR0002;前至祖後至禰是留尊者之命¶
爲不敬也故曲禮曰巳受命君言不宿於家亦¶
其&KR0011;也&KR0002;還則先祖後禰如前所言也所以然¶
者先應反行主祖廟故也然出告天地及廟還¶
唯告廟不告天地者白虎通云還不復告天者¶
天道無外内故不復告也　諸侯將岀者謂朝¶
王及自相朝盟㑹征伐之事也　冝乎社者不¶
<pb:KR1d0055_SBCK_004-23b>¶
得告天故從社始也亦載社主也　造乎禰者¶
亦告祖及載主也唯言出告則歸亦告也曽子¶
問曰岀反必親告于祖禰是也天子用特牲諸¶
侯卑則否也曽子問注云皆奠幣以告之是也¶
(卅/五)殷周大小學¶
天子命之教然後爲學小學在公宫南之左大¶
學在郊天子曰辟廱諸侯曰頖宫注云學所以¶
學士之宫尚書傳曰百里之國二十里之郊七¶
十里之國九里之郊五十里之國三里之郊此¶
<pb:KR1d0055_SBCK_004-24a>¶
小學大學殷之制尊卑學異名辟明也廱和也¶
所以明和天下頖之言班也所以班政教也正¶
義曰云此小學大學殷之制者以下文云殷人¶
養國老於右學養庶老於左學則左學小右學¶
大此經云小學在公宫南之左故知殷制也周¶
則大學在國小學在西郊下文具也¶
(三/六)辯&KR0011;禡二字¶
案釋天云是&KR0011;是禡師&KR0021;也故知禡爲師&KR0021;也¶
謂之禡者案肆師注云貉讀如十百之百爲師¶
<pb:KR1d0055_SBCK_004-24b>¶
&KR0021;造軍法者禱氣&KR0020;之増倍也其神蓋&KR0214;蚘或¶
曰黃帝鄭旣云&KR0021;造軍法者則是不&KR0021;地熊氏¶
以禡爲&KR0021;地非師&KR0021;皆稱&KR0011;爾雅&KR0011;旣爲師&KR0021;¶
所以上文云天子將岀廵守&KR0011;乎上帝及舜之¶
攝位亦&KR0011;乎上帝並非師&KR0021;皆稱&KR0011;者但爾雅¶
所釋多爲釋詩以皇矣云是&KR0011;是禡止釋皇矣¶
&KR0011;禡爲師&KR0021;不謂餘文&KR0011;皆爲師&KR0021;但&KR0011;者以¶
事&KR0011;告天&KR0002;以攝位事&KR0011;告天亦謂之爲&KR0011;&KR0002;¶
以廵守事&KR0011;告天亦謂之爲&KR0011;故異義夏侯歐¶
<pb:KR1d0055_SBCK_004-25a>¶
陽說以&KR0011;&KR0021;天者以事&KR0011;&KR0021;之古尚書說非時¶
&KR0021;天謂之&KR0011;許愼謹案周禮郊天無言&KR0011;者知¶
&KR0011;非常&KR0021;從古尚書說鄭氏無駮與許同也然¶
今尚書及古尚書二說其文雖異其意同也以¶
事&KR0011;告&KR0021;則是非常故孔注尚書亦云以攝位¶
事&KR0011;告天鄭又以&KR0011;雖非常&KR0021;亦比&KR0011;正禮而¶
爲之故小宗伯注云&KR0011;者依其正禮而爲之是¶
也¶
(卅/八)辨釋菜釋奠之制¶
<pb:KR1d0055_SBCK_004-25b>¶
正義曰案大胥職云春入學舎采合舞文王丗¶
子亦云釋菜鄭注云釋菜禮輕也則釋菜唯釋¶
蘋藻而巳無牲牢無幣帛文王丗子又云始立¶
學者旣興器用幣注云禮樂之器成則釁之又¶
用幣告先聖先師以器成此則徒用幣而無菜¶
亦無牲牢也文王丗子又云凡始立學者必釋¶
奠於先聖先師及行事必以幣是釋奠有牲牢¶
又有幣帛無用菜之文熊氏以此爲釋菜奠幣¶
者謂釋奠之禮以獻俘馘故云釋菜奠幣言釋¶
<pb:KR1d0055_SBCK_004-26a>¶
奠之時旣有牲牢菜幣兩有今案注云釋菜解¶
經中釋字奠幣解經中奠字又云禮先師不云¶
&KR0021;先師則似訊馘告之時但有菜幣而巳未必¶
爲釋奠有牲牢也於事有疑未知孰是故備存¶
焉然則釋菜奠幣皆告先聖先師此直云先師¶
文不具耳¶
(卅/九)孔子隂書讖緯以待後王¶
正義曰夏不田蓋夏時也者以夏是生養之時¶
夏禹以仁讓得天下又觸其夏名故夏不田鄭¶
<pb:KR1d0055_SBCK_004-26b>¶
之此注取春秋緯運斗樞之文故以爲夏不田¶
&KR0002;何休稍異於此案榖梁傳&KR0074;四年公狩于郎¶
傳曰春曰田夏曰苗秋曰蒐冬曰狩何休云運¶
斗樞曰夏不田榖梁有夏田於義爲短鄭玄釋¶
之云四時皆田夏殷之禮詩云之子于苗選徒¶
&KR0349;&KR0349;夏田明矣孔子雖有聖德不敢顯然改先¶
王之法以教授於丗&KR0002;其所欲改其隂書於緯¶
藏之以傳後王榖梁四時田者近孔子故也公¶
羊正當六國之亡䜟緯見讀而傳爲三時田作¶
<pb:KR1d0055_SBCK_004-27a>¶
傳有先後雖異不足以斷榖梁也如鄭此言三¶
時之田不敢顯露隂書於緯四時之田顯然在¶
春秋之經榖梁爲傳之時去孔子旣近不見所¶
藏之緯唯覩春秋見經故外爲四時田也公羊¶
當六國之時去孔子旣逺緯書見行於丗公羊¶
旣見緯文故以爲三時田又鄭釋廢疾云歳三¶
田謂以三事爲田即上一曰乾豆之等是深塞¶
何休之言當以此注爲正¶
(四/十)喪從死者&KR0021;從生者¶
<pb:KR1d0055_SBCK_004-27b>¶
自天子逹於庶人喪從死者&KR0021;從生者支子不¶
祭注云從死者謂衣衾棺椁從生者謂奠祭之¶
牲器正義曰盧植解云從生者謂除服之後吉¶
祭之時以子孫官禄祭其父祖故云從生者&KR0002;¶
䘮中之&KR0021;虞祔練祥仍從死者之爵故小記云¶
士祔於大夫則易牲又云其妻爲大夫而卒而¶
后其夫不爲大夫而祔於其妻則不易牲又雜¶
記云上大夫之虞也少牢卒哭成事祔皆太牢¶
下大夫之虞也犆牲卒哭成事祔皆少牢是䘮¶
<pb:KR1d0055_SBCK_004-28a>¶
中之&KR0021;仍從死者之禮而鄭云謂奠&KR0021;之牲器¶
云奠則是䘮中之&KR0021;得從生者之爵與小記雜¶
記違者小記雜記據死者子孫身無官爵生者¶
又無可&KR0021;享故䘮中之&KR0021;皆用死者之禮&KR0002;其¶
生者有爵則&KR0021;從生者之法䘮&KR0021;尚爾䘮後吉¶
&KR0021;可知奠謂葬前&KR0021;謂葬後包䘮終吉&KR0021;也鄭¶
必知&KR0021;兼䘮&KR0021;與盧植別者以此云&KR0021;從生者¶
䘮從死者相對又中庸云父爲大夫子爲士葬¶
以大夫&KR0021;以士又云父爲士子爲大夫葬以士¶
<pb:KR1d0055_SBCK_004-28b>¶
&KR0021;以大夫&KR0021;又與葬相對皆&KR0021;與䘮葬連文是¶
一時之事故&KR0021;中兼爲䘮奠也或云在䘮中&KR0021;¶
尚從死者爵至吉&KR0021;乃用生者禄耳故知盧解¶
鄭言奠者自吉&KR0021;之奠及非時&KR0021;耳¶
(四/一)歷代廟祧之數王鄭異¶
天子七廟三昭三穆與大祖之廟而七諸侯五¶
廟二昭二穆與大祖之廟而五大夫三廟一昭¶
一穆與大祖之廟而三士一廟庶人&KR0021;於寢注¶
云此周制七者大祖及文王武王之祧與親廟¶
<pb:KR1d0055_SBCK_004-29a>¶
四大祖后稷殷則六廟契及湯與二昭二穆夏¶
則五廟無大祖禹與二昭二穆而巳大祖始封¶
之君王者之後不爲始封之君廟大祖別子始¶
爵者大傳曰別子爲祖謂此雖非別子始爵者¶
亦然謂諸侯之中士下士名曰官師者上士二¶
廟寢適寢也正義曰鄭氏之意天子立七廟唯¶
謂周也鄭必知然者案禮緯稽命徴云唐虞五¶
廟親四廟始祖廟一夏四廟至子孫五殷五廟¶
至子孫六鉤命決云唐堯五廟親廟四與始祖¶
<pb:KR1d0055_SBCK_004-29b>¶
五禹四廟至子孫五殷五廟至子孫六周六廟¶
至子孫七鄭據此爲說故謂七廟周制也周所¶
以七者以文王武王受命其廟不毀以爲二祧¶
并始祖后稷及髙祖以下親廟四故爲七也&KR0002;¶
王肅則以爲天子七廟者謂髙祖之父及髙祖¶
之祖廟爲二祧并始祖及親廟四爲七故聖證¶
論肅難鄭云周之文武受命之王不遷之廟權¶
禮所施非常廟之數殷之三宗宗其徳而存其¶
廟亦不以爲數凡七廟者皆不稱周室禮器云¶
<pb:KR1d0055_SBCK_004-30a>¶
有以多爲貴者天子七廟孫卿云有天下者事¶
七丗又云自上以下降殺以兩今使天子諸侯¶
立廟並親廟四而止則君臣同制尊不別禮名¶
位不同禮亦異數况其君臣乎又&KR0021;法云王下¶
&KR0021;殤五及五丗來孫則下及無親之孫而&KR0021;上¶
不及無親之祖不亦詭哉榖梁傳云天子七廟¶
諸侯五家語云子羔問尊卑立廟制孔子云禮¶
天子立七廟諸侯立五廟大夫立三廟又云逺¶
廟爲祧有二祧焉又儒者難鄭云&KR0021;法逺廟爲¶
<pb:KR1d0055_SBCK_004-30b>¶
祧鄭注周禮云遷主所藏曰祧違經正文鄭文¶
云先公之遷主藏於后稷之廟先王之遷主藏¶
於文武之廟便有三祧何得&KR0021;法云有二祧難¶
鄭之義凡有數條大略如此不能具載鄭必爲¶
天子七廟唯周制者馬昭難王義云案䘮服小¶
記王者立四廟又引禮緯夏無大祖宗禹而巳¶
則五廟殷人祖契而宗湯則六廟周尊后稷宗¶
文王武王則七廟自夏及周少不減五多不過¶
七禮器云周旅酬六尸一人發爵則周七尸七¶
<pb:KR1d0055_SBCK_004-31a>¶
廟明矣今使文武不在七數旣不同&KR0021;又不享¶
嘗豈禮也哉故漢侍中盧植說云二祧謂文武¶
曽子問當七廟無虚主禮器天子七廟堂九尺¶
王制七廟盧植云皆據周言也榖梁傳天子七¶
廟尹更始說天子七廟據周言也漢書韋玄成¶
四十八人議皆云周以后稷始封文武受命石¶
渠論白虎通云周以后稷文武特七廟又張融¶
謹案周禮守祧職奄八人女祧每廟二人自大¶
祖以下與文武及親廟四用七人姜嫄用一人¶
<pb:KR1d0055_SBCK_004-31b>¶
適盡&KR0002;除文武則奄少二人曾子問子說周事¶
而云七廟無虚主&KR0002;王肅數髙祖之父髙祖之¶
祖廟與文武而九主當有九孔子何云七廟無¶
虚主乎故云以周禮孔子之言爲本榖梁說及¶
小記爲枝葉韋玄成石渠論白虎通爲證驗七¶
廟斥言玄說爲長是融申鄭之意且天子七廟¶
者有其人則七無其人則五&KR0002;諸侯廟制雖有¶
其人不得過五則此天子諸侯七五之異也王¶
肅云君臣同制尊卑不別其義非也又王下&KR0021;¶
<pb:KR1d0055_SBCK_004-32a>¶
殤五者非是別立殤廟七廟外親盡之祖禘祫¶
猶當祀之而王肅云下&KR0021;無親之孫上不及無¶
親之祖又非通論且家語云先儒以爲肅之所¶
作未足可依案周禮唯存后稷之廟不毀案昭¶
七年傳云余敢忘髙圉亞圉注云周人不毀其¶
廟報&KR0021;之似髙圉亞圉廟亦不毀者此是不合¶
鄭說故馬融說云周人所報而不立廟¶
<pb:KR1d0055_SBCK_004-32b>¶
¶
禮記要義卷第五下¶
<pb:KR1d0055_SBCK_004-33a>¶

