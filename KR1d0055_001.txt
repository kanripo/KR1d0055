# -*- mode: mandoku-view -*-
#+TITLE: 禮記要義
#+DATE: 2015-09-23 09:38:08
#+PROPERTY: JUAN 0
<pb:KR1d0055_SBCK_001-1a>¶
禮記要義卷第三　檀弓上¶
　一檀弓六國時人¶
案鄭目録云名曰檀弓者以其記人善於禮故¶
著姓名以顯之姓檀名弓今山陽有檀氏此於¶
別録屬通論此檀弓在六國之時知者以仲梁¶
子是六國時人此篇載仲梁子故知也¶
　二舎適孫立庶子乃殷禮¶
公儀仲子之䘮檀弓免焉仲子舎其孫而立其¶
子檀弓曰何居我未之前聞也趨而就子服伯¶
<pb:KR1d0055_SBCK_001-1b>¶
子於門右曰仲子舎其孫而立其子何也伯子¶
曰仲子亦猶行古之道也昔者文王舎伯邑考¶
而立武王微子舎其孫腯而立衍也夫仲子亦¶
猶行古之道也子游問諸孔子孔子曰否立孫¶
注云故爲非禮以非仲子也禮朋友皆在他&KR0022;¶
乃&KR0221;免此其所立非也公儀蓋魯同姓周禮適¶
子死立適孫爲後居讀爲&KR0078;姓之&KR0078;齊魯之間¶
語助也前猶故也去賔位就主人兄弟之賢者¶
而問之子服伯子蓋仲孫蔑之玄孫子服景伯¶
<pb:KR1d0055_SBCK_001-2a>¶
蔑魯大夫伯子爲親者隱耳立子非也文王之¶
立武王權也微子適子死立其弟衍殷禮也立¶
孫據周禮正義曰殷禮&KR0002;適子死得立弟也今¶
伯邑考見在而立武王故云權也¶
　三孔子非全不知墓¶
不知其墓者謂不委曲適知柩之所在不是全¶
不知墓之去處其或岀辭入告揔望本處而拜¶
今將欲合葬湏正知處所故云不知其墓今古不¶
知墓處於事大有而講者諠諠競爲異&KR0003;恐非¶
<pb:KR1d0055_SBCK_001-2b>¶
經紀之旨¶
　四大過以二木夾君父爲棺椁之象¶
正義曰案易下繫辭云古之葬者厚衣之以薪¶
葬之中野不封不樹䘮期無數後丗聖人易之¶
以棺椁蓋取諸大過大過者巽下兊上之卦&KR0004;¶
六在巽體巽爲木上六位在巳巳當巽位巽又¶
爲木二木在外以夾四陽四陽互體爲二乾乾¶
爲君父二木夾君父是棺椁之象今虞氏旣造¶
瓦棺故云始不用薪然虞氏瓦棺則未有椁也¶
<pb:KR1d0055_SBCK_001-3a>¶
繫辭何以云後丗聖人易之以棺椁連言椁者¶
以後丗聖人其文旣廣逺探殷周而言䘮期有¶
虞氏則然故尚書云三載四海遏宻八音¶
五自夏以上正朔皆三而改¶
樂緯稽耀嘉云夏以十三月爲正息卦受泰注¶
云物之始其色尚黒以寅爲朔殷以十二月爲¶
正息卦受臨注云物之牙其色尚白以鷄鳴爲¶
朔周以十一月爲正息卦受復其色尚赤以夜半¶
爲朔又三正記云正朔三而改文質再而復以¶
<pb:KR1d0055_SBCK_001-3b>¶
此推之自夏以上皆正朔三而改也¶
　六申生雉經雉牛鼻繩或云雉性介¶
注旣告狐突乃雉經正義曰雉牛鼻繩也申生¶
以牛繩自縊而死也故鄭注封人云縁著牛鼻¶
繩所以牽牛者也今時人謂之雉或謂雉性耿¶
介&KR0013;人所獲必自屈折其頭而死漢書載趙人¶
貫髙自絶亢而死申生當亦然也傳云申生縊¶
死𣈆語申生使猛足辭於狐突乃雉於新成廟¶
七朝祥暮歌不譏琴琴以手¶
<pb:KR1d0055_SBCK_001-4a>¶
魯人有朝祥莫歌者魯人不辨其姓名祥謂二¶
十五月大祥歌哭不同日故仲由𥬇之也故鄭¶
注𥬇其爲樂速然祥日得鼔素琴案䘮服四制¶
祥之日鼔素琴不譏彈琴而譏歌者下注云琴¶
以手笙歌以氣手在外而逺氣在内而近也¶
　八周士無謚殷大夫以上乃爲爵¶
士之有誄自此始也注云記禮失所由來也周¶
雖以士爲爵猶無謚也殷大夫以上爲爵¶
　九祥禫之月王鄭不同¶
<pb:KR1d0055_SBCK_001-4b>¶
祥禫之月先儒不同王肅以二十五月大祥其¶
月爲禫二十六月作樂所以然者以下云祥而¶
縞是月禫徙月樂又與上文魯人朝祥而莫歌¶
孔子云踰月則其善是皆祥之後月作樂也又¶
閒傳云三年之䘮二十五月而畢又士虞禮中¶
月而禫是祥月之中也與尚書文王中身享國¶
謂身之中間同又文公二年冬公子遂如齊納¶
幣是僖公之䘮至此二十六月左氏云納幣禮¶
也故王肅以二十五月禫除䘮畢而鄭康成則¶
<pb:KR1d0055_SBCK_001-5a>¶
二十五月大祥二十七月而禫二十八月而作¶
樂復平常鄭必以爲二十七月禫者以雜記云¶
父在爲母爲妻十三月大祥十五月禫爲母爲¶
妻尚祥禫異月豈容三年之䘮乃祥禫同月&KR0002;¶
以父在爲母屈而不伸故延禫月其爲妻當亦¶
不申祥禫異月乎&KR0002;以中月而禫爲月之中間¶
應云月中而禫何以言中月乎案䘮服小記云¶
妾祔於妾祖姑亡則中一以上而祔又學記云¶
中年考校皆以中爲間謂間隔一年故以中月¶
<pb:KR1d0055_SBCK_001-5b>¶
爲間隔一月也下云祥而縞是月禫徙月樂是¶
也謂大祥者縞冠是月禫謂是此禫月而禫二¶
者各自爲義事不相干故論語云子於是日&KR0152;¶
則不歌文無所&KR0071;亦云是日文公二年公子遂¶
如齊納幣者鄭箴膏肓僖公母成風主㛰得權¶
時之禮&KR0002;公羊猶譏其䘮娶其魯人朝祥而莫¶
歌及䘮服四制云祥之日鼔素琴及夫子五日¶
彈琴不成聲十日成笙歌并此獻子禫縣之屬¶
皆據省樂忘哀非正樂也其八音之樂工人所¶
<pb:KR1d0055_SBCK_001-6a>¶
奏必待二十八月也即此下文是月禫徙月樂¶
是也其朝祥莫歌非正樂歌是樂之細別亦得¶
稱樂故鄭云𥬇其爲樂速也其三年問云三年¶
之䘮二十五月而畢據䘮事終除衰去杖其餘¶
哀未盡故更延兩月非䘮之正也王肅難鄭云¶
&KR0002;以二十七月禫其歳末遭䘮則出入四年䘮¶
服小記何以云再期之䘮三年如王肅此難則¶
爲母十五月而禫出入三年小記何以云期之¶
䘮二年明小記所云據䘮之大㫁也又肅以月¶
<pb:KR1d0055_SBCK_001-6b>¶
中而禫案曲禮䘮事先逺日則大祥當在下旬¶
禫祭又在祥後何得云中月而禫又禫後何以¶
容吉祭故鄭云二十七月也戴德䘮服變除禮¶
二十五月大祥二十七月而禫故鄭依而用焉¶
鄭以二十八月樂作䘮大記何以云禫而内無¶
哭者樂作矣似禫後許作樂者大記所謂禫後¶
方將作樂釋其内無哭者之意非謂即作樂大¶
記又云禫而從御吉祭而復寢間傳何以云大¶
祥居復寢間傳所云者去聖室復殯宫之寢大¶
<pb:KR1d0055_SBCK_001-7a>¶
記云禫而從御謂禫後得御婦人必待吉𥙊然¶
後復寢其吉𥙊者是禫月值四時而吉𥙊外而¶
爲之其祝辭猶不稱以某妃配故士虞禮云吉¶
𥙊猶未配¶
　十祥除猶外故先琴後笙歌¶
孔子旣祥五日彈琴而不成聲十日而成笙歌¶
注云哀未忘踰月且異旬也祥亦凶事用逺日¶
五日彈琴十日笙歌除由外也琴以手笙歌以¶
氣¶
<pb:KR1d0055_SBCK_001-7b>¶
(十/一)死不得禮者亦不弔¶
死不得禮亦不弔故昭二十年衛齊豹欲攻孟¶
縶宗魯事孟縶是時齊豹欲攻孟縶崇魯許齊¶
豹攻之不告孟縶及孟縶&KR0013;殺而死宗魯亦死¶
之孔子弟子琴張欲往弔之孔子止之曰齊豹¶
之盗而孟縶之賊女何弔焉杜預云言齊豹所¶
以爲盗孟縶所以見賊皆由宗魯是失禮者亦¶
不弔也(胡氏曰豹所畜飬之/盗縶所見殺之賊)¶
(十/二)周公子孫不反葬于周¶
<pb:KR1d0055_SBCK_001-8a>¶
(十/三)族葬之制¶
周公封魯其子孫不反葬於周者以其有次子¶
在周丗守其采地則春秋周公是也故鄭康成¶
作詩譜云元子伯禽封魯次子君陳丗守采地¶
下云延陵季子葬于嬴博之間者古禮也故舜¶
葬蒼梧周則族葬故冢人云先王之葬居中以¶
昭穆爲左右凡諸侯居左右以前卿大夫士居¶
後各以其族是也¶
(十/四)伯魚期而哭岀母¶
<pb:KR1d0055_SBCK_001-8b>¶
伯魚之母死期而猶哭夫子聞之曰誰與哭者¶
門人曰鯉也夫子曰嘻其甚也伯魚聞之遂除¶
之注云伯魚孔子子也名鯉猶尚也嘻悲恨之¶
聲正義曰此一節論過哀之事注嘻悲恨之聲¶
者謂非責伯魚悲恨之聲也時伯魚母岀父在¶
爲岀母亦應十三月祥十五月禫言期而猶哭¶
則是祥後禫前祥外無哭于時伯魚在外哭故¶
夫子怪之恨其甚也或曰爲岀母無禫期後全¶
不合哭¶
<pb:KR1d0055_SBCK_001-9a>¶
(十/五)鄭謂舜征苗而死¶
(十/六)三妃即三夫人¶
舜葬於蒼梧之野蓋三妃未之從也注云舜征¶
有苗而死因留葬焉書&KR0003;舜曰陟方乃死蒼梧¶
於周南越之地今爲郡古者不合葬帝嚳而立¶
四妃矣象后妃四星其一明者爲正妃餘三小¶
者爲次妃帝堯因焉至舜不告而取不立正妃¶
但三妃而巳謂之三夫人離騷所歌湘夫人舜¶
妃也正義曰鄭案淮南子云舜征三苗而遂死¶
<pb:KR1d0055_SBCK_001-9b>¶
蒼梧史記云舜踐帝位三十九年南廵守崩于¶
蒼梧之野葬於九疑山是爲零陵案尚書竄三¶
苗于三危在西裔今舜征有苗乃死於蒼梧者¶
張逸荅焦氏問云&KR0004;竄西裔後分之在南野漢¶
書地理志有蒼梧郡是今爲郡名也云但三妃¶
而巳者案帝王丗紀云長妃娥皇無子次妃女¶
英生啇均次妃癸比生二女霄明燭光是也云¶
離騷所歌湘夫人者案楚辭九歌第三曰湘夫¶
人云帝子降&KR0006;北渚目眇眇&KR0006;愁予是也王逸¶
<pb:KR1d0055_SBCK_001-10a>¶
注離騷云娥皇女英墮湘水溺焉又秦紀云死¶
而葬焉非溺也山海經以爲二女此云三者當¶
以記爲正山海經不可用¶
(十/七)曽子矯以謙儉浴喪爨室¶
曽子之䘮浴於爨室注云見曽元之辭易簀矯¶
之以謙儉也禮死浴於適室¶
(十/八)記禮多有不定之辭¶
大功廢業或曰大功誦可也注云許其口習故¶
也正義曰録記之人必當明禮應事無疑使後¶
<pb:KR1d0055_SBCK_001-10b>¶
丗作法今檢禮記多有不定之辭仲尼門徒親¶
承聖旨子游裼裘而弔曽子襲裘而弔又小斂¶
之奠或云東方或云西方同母異父昆弟魯人¶
或云爲之齊衰或云大功其作記之人多云蓋¶
多云或曰皆無指的並設疑辭者以周公制禮¶
永丗作法時經幽厲之亂又遇齊𣈆之強國異¶
家殊樂崩禮壞諸侯奢僣典法訛舛是以普天¶
率土不閑禮教故子思聖人之後不䘮出母隨¶
武子𣈆之賢相不識殽烝作記之人隨後撰録¶
<pb:KR1d0055_SBCK_001-11a>¶
善惡兼載得失備書¶
(十/九)子思哭嫂或云原憲¶
子思之哭嫂也爲位正義曰此子思哭嫂是孔¶
子之孫以兄先死故有嫂也皇氏以爲原憲字¶
子思若然鄭無容不注鄭旣不注皇氏非也孔¶
氏連叢云一子相承以至九丗及史記所&KR0003;亦¶
同者不妨雖有二子相承者唯存一人或其兄¶
早死故得有嫂且雜&KR0003;不與經合非一也¶
(二/十)小功不稅王鄭義異¶
<pb:KR1d0055_SBCK_001-11b>¶
曽子曰小功不稅則是逺兄弟終無服也而可¶
乎注云據禮而言也日月巳過乃聞䘮而服曰¶
稅大功以上然小功輕不服言相離逺者聞之¶
&KR0106;晚以巳恩怪之正義曰曽子仁厚禮雖如此¶
猶以爲薄故怪之此據正服小功也故䘮服小¶
記云降而在緦小功者則稅之其餘則否鄭康¶
成義若限内聞䘮則追全服&KR0002;王肅義限内聞¶
䘮但服殘日若限滿即止假令如王肅之義限¶
内秖少一日乃始聞䘮&KR0002;其成服服未得成即¶
<pb:KR1d0055_SBCK_001-12a>¶
除也若其不服又何名追服進退無理王義非¶
也¶
(卄/一)師友䘮服¶
(卄/二)王及卿大夫士吊服¶
孔子之䘮門人疑所服子貢曰昔者夫子之䘮¶
顔淵&KR0002;䘮子而無服䘮子路亦然請䘮夫子&KR0002;¶
䘮父而無服注云無䘮師之禮無服不爲衰弔¶
服而加麻心䘮三年正義曰知爲師弔服加麻¶
者案䘮服朋友麻其師與朋友同故知亦加麻¶
<pb:KR1d0055_SBCK_001-12b>¶
也必知䘮師與朋友同者案下云孔子之䘮二¶
三子皆絰而岀群居則絰岀則否是弟子相爲¶
與爲夫子同但絰岀與不岀有異明其服同云¶
云弔服而加麻麻謂絰與帶也皆以麻爲之故¶
云加麻也又䘮服緦麻章云朋友麻鄭云朋友¶
雖無親而有同道之恩相爲服緦之絰帶是也¶
鄭知服緦之絰帶者緦爲五服之輕又與錫衰¶
等同爲弔服之限故知緦之絰帶也論云爲師¶
及朋友皆旣葬除之案司服云王爲三公六卿¶
<pb:KR1d0055_SBCK_001-13a>¶
錫衰爲諸侯緦衰爲大夫士疑衰其首服皆弁¶
絰鄭司農云疑衰十四升康成云疑之言擬也¶
擬於吉服謂比擬吉服十五&KR0155;也鄭注文王丗¶
子云同姓之士則緦麻異姓之士則疑衰卿大¶
夫亦以錫衰爲弔服當事亦弁絰故鄭注䘮服¶
云諸侯及卿大夫亦以錫衰爲弔服當事乃弁¶
絰否則皮弁辟天子也其士之弔服則疑衰故¶
鄭注䘮服云士以緦衰爲䘮服其弔服則疑衰¶
也舊&KR0003;以爲士弔服布上素下鄭注云此實疑¶
<pb:KR1d0055_SBCK_001-13b>¶
衰也改其裳以素辟諸侯也當事亦弁絰故鄭¶
注䘮服云士弁絰皮弁之時如卿大夫凡弔服¶
唯有弁絰皆無帶也知無帶者周禮司服及服¶
問但云弁絰不云帶故知然也其朋友之服諸¶
侯及大夫等則皆疑衰故鄭注䘮服云朋友之¶
相爲服則士弔服也旣特云士弔服明諸侯大¶
夫等皆用士之弔服唯加緦之絰帶爲異耳是¶
以䘮服朋友麻鄭注云服緦之絰帶又下文云¶
子游襲裘帶絰而入鄭注云所弔者朋友是朋¶
<pb:KR1d0055_SBCK_001-14a>¶
友相爲加帶凡朋友相爲者雖不當事亦弁絰¶
故下文云群居則絰是也其庶人鄭注䘮服云¶
庶人不爵弁則其弔服素冠委貌鄭注不顯所¶
著之服文承疑衰素裳之下則庶人亦用疑衰¶
或者庶人布深衣當服布深衣冠素委貌也¶
(卄/三)有公事之處皆謂之朝¶
遇諸市朝不反兵而𨷖注云言雖適市朝不釋¶
兵正義曰朝在公門之内兵器不入公門身得¶
持兵入朝者案閽人掌中門之禁但兵器不得入¶
<pb:KR1d0055_SBCK_001-14b>¶
中門耳其大詢衆庶在臯門之内則得入也且¶
朝文旣廣設朝或在野外或在縣鄙郷遂但有¶
公事之處皆謂之朝兵者亦謂佩刀巳上不必¶
要是矛㦸皇氏以爲市朝正謂市也市有行肆¶
似朝故云市朝此辭非也¶
(卄/四)曽子以主人榮已爲之隱諱¶
曽子弔於&KR0018;夏主人旣祖塡池推柩而反之降¶
婦人而后行禮從者曰禮與曽子曰夫祖者且¶
也且胡爲其不可以反𪧐也從者又問諸子游¶
<pb:KR1d0055_SBCK_001-15a>¶
曰禮與子游曰飯於牗下小斂於户内大斂於¶
阼殯於客位祖於庭葬於墓所以即逺也故䘮¶
事有進而無退曽子聞之曰多矣乎予出祖者¶
注云&KR0018;夏衛地祖謂移柩車去載處爲行始也¶
填池當爲奠徹聲之誤也奠徹謂徹遣奠設祖¶
奠反於載處榮曽子弔欲更始禮旣祖而婦人¶
降今反柩婦人辟之復&KR0155;堂矣柩無反而反之¶
而又降婦人蓋欲矜賔於此婦人皆非怪之且¶
未定之辭有進無退明反柩非多矣乎者善子¶
<pb:KR1d0055_SBCK_001-15b>¶
游言且服正義曰此是啓殯之後至柩車岀之¶
節也曽子弔於&KR0018;夏氏正當主人祖𥙊之明旦¶
旣徹祖奠之後設遣奠之時而來弔主人榮曽¶
子之來乃徹去遣奠更設祖奠又推柩少退而¶
返之嚮北又遣婦人&KR0155;堂至明旦婦人從堂更¶
降而後乃行遣車禮從曽子者意以爲疑問曽¶
子云此是禮與曽子旣見主人榮已不欲指其¶
錯失爲之隱諱云夫祖者且也且是未定之辭¶
祖是行始未是實行且去住二者皆得旣得旦¶
<pb:KR1d0055_SBCK_001-16a>¶
住何爲不可以反𪧐明日乃去¶
(卄/五)同母異父之昆弟䘮服王鄭異¶
公叔木有同母異父之昆弟死問於子游子游¶
曰其大功乎狄儀有同母異父之昆弟死問於¶
子夏子夏曰我未之前聞也魯人則爲之齊衰¶
狄儀行齊衰今之齊衰狄儀之問也注云木當¶
爲朱春秋作戍衛公叔文子之子定公十四年¶
奔魯疑所服也親者屬大功是正義曰爲同母¶
異父昆弟之服䘮服無文故子游疑之其大功¶
<pb:KR1d0055_SBCK_001-16b>¶
乎乎是疑辭也云親者屬大功是者鄭意以爲¶
同母兄弟母之親屬服大功是也所以是者以¶
同父同母則服期今但同母而以母是我親生¶
其兄弟是親者血屬故降一等而服大功案聖¶
證論王肅難鄭禮稱親者血屬謂出母之身不¶
謂出母之子服也&KR0002;出母之子服大功則出母¶
之父母服應更重何以爲出母之父母無服王¶
肅云同母異父兄弟服大功者謂繼父服齊衰¶
其子降一等故服大功馬昭難王肅云異父昆¶
<pb:KR1d0055_SBCK_001-17a>¶
弟恩&KR0071;於母不&KR0071;於父肅以爲從&KR0071;父而服非¶
也張融以爲&KR0071;父同居有子正服齊衰三月乃¶
爲其子大功非服之差𤣥&KR0003;是也¶
(卄/六)子思爲嫁母服嫁母有&KR0071;有親¶
子思之母死於衛柳若謂子思曰子聖人之後¶
也四方於子乎觀禮子蓋愼諸子思曰吾何愼¶
哉吾聞之有其禮無其財君子弗行也有其禮¶
有其財無其時君子弗行也吾何愼哉注云子¶
思孔子孫伯魚之子伯魚卒其妻嫁衛柳&KR0002;衛¶
<pb:KR1d0055_SBCK_001-17b>¶
人也見子思欲爲嫁母服恐其失禮戒之嫁母¶
齊衰期謂時可行而財不足以備禮謂財足以¶
備禮而時不得行者時所止則止時所行則行¶
無所疑也喪之禮如子贈禭之屬不踰主人正¶
義曰云嫁母齊衰期者嫁母之服䘮服無文案¶
喪服杖期章云父卒&KR0071;母嫁從爲之服報則親¶
母可知故鄭約云齊衰期也又鄭止言齊衰期¶
不言嫡庶故譙周𡊮準並云父卒母嫁非父所¶
絶嫡子雖主𥙊猶冝服期而䘮服爲岀母期嫁¶
<pb:KR1d0055_SBCK_001-18a>¶
母與岀母俱是絶族故知與出母同也張逸問¶
舊儒丗本皆以孔子後數丗皆一子禮適子爲¶
父後爲嫁母無服檀弓&KR0003;子思從於嫁母服何¶
鄭荅云子思哭嫂爲位必非適子或者兄&KR0002;早¶
死無&KR0071;故云數丗皆一子¶
(卄/七)縣棺而封不待碑繂¶
縣棺而封封即&KR0590;&KR0590;下棺内壙中也貴者則用¶
碑繂&KR0002;貧而即葬者但手縣棺而下之同於庶¶
人不待碑繂不設碑繂不備禮¶
<pb:KR1d0055_SBCK_001-18b>¶
(卄/八)三斬板謂㫁其縮¶
今一日而三斬板而巳封注云板蓋廣二尺長¶
六尺斬板謂㫁其縮也三㫁止之旁殺蓋髙四¶
尺其廣袤未聞也詩云縮板以載(一本束板)¶
(卄/九)夫子言四墳之異子夏以馬鬛釋斧¶
昔者夫子言之曰吾見封之&KR0002;堂者矣旣巳語¶
燕人無觀又此歴&KR0274;孔子之言者欲以此語與¶
燕人爲法封謂墳之也&KR0002;如堂基四方而髙見¶
&KR0002;坊者矣坊堤也堤坊水上平而兩旁殺其南¶
<pb:KR1d0055_SBCK_001-19a>¶
北長也言又見有築墳形如坊者也見&KR0002;覆夏¶
屋者矣殷人以來始屋四阿夏家之屋唯兩下¶
而巳無四阿如漢之門廡又言見其封墳如覆¶
夏屋唯兩下而殺卑而寛廣又見封如斧之形¶
其刃嚮上長而髙也旣言四墳之異夫子之意¶
從&KR0002;斧者焉以爲刃上難登狹又易爲功力子¶
夏旣道從&KR0002;斧形恐燕人不識故舉俗稱馬鬛¶
封之謂也以語燕人馬騣鬛之上其肉薄封形¶
似之¶
<pb:KR1d0055_SBCK_001-19b>¶
(卅/一)夫子墓無馬鬛封不止三板¶
知蓋髙四尺者以上合葬於防崇四尺今葬夫¶
子不可過之又板廣二尺三板斜殺唯髙四尺¶
耳其東西之廣南北之袤則未聞也孫毓難云¶
孔子墓魯城北門外西墳四方前髙後下形似¶
卧斧髙八九尺今無馬鬛封之形不止于三板¶
記似誤者孫毓云據當時所見其墳或後人増¶
益不與元葬墳同¶
(卅/二)薦新如朔奠又大夫以上朔望士朔¶
<pb:KR1d0055_SBCK_001-20a>¶
有薦新如朔奠注云重新物爲之殷奠正義曰¶
薦新謂未葬中間得新味而薦亡者如朔奠者¶
謂未葬前月朔大奠於殯宫者大奠則牲饌豐¶
也朔禮視大歛士則特豚三鼎今&KR0002;有新物及¶
五榖始熟薦於亡者則其禮牲物如朔之奠也¶
大夫以上則朔望大奠&KR0002;士但朔而不望¶
(卅/三)棺四重三重之制¶
天子之棺四重水兕革棺&KR0013;之其厚三寸杝棺¶
一梓棺二四者皆周棺束縮二衡三祍毎束一¶
<pb:KR1d0055_SBCK_001-20b>¶
柏椁以端長六尺注云尚深䆳也諸公三重諸¶
侯再重大夫一重士不重以水牛兕牛之革以¶
爲棺&KR0013;革各厚三寸合六寸也此爲一重杝所¶
謂椑棺也爾雅曰椵杝梓所謂屬與大棺周帀¶
也凡棺用能濕之物衡亦當爲橫祍今小要祍¶
或作&KR0238;或作髹以端題湊也其方蓋一尺¶
(卅/四)棺椁之制¶
杝棺一者椵也材亦能濕故次皮也杝唯一種¶
故云一也諸侯無革則杝親尸也所謂椑棺也¶
<pb:KR1d0055_SBCK_001-21a>¶
即前言君即位爲椑是也杝即椵木鄭引爾雅¶
曰椵杝一物二名名椵又名杝也　梓棺二者¶
杝棺之外又有屬棺屬棺之外又有大棺大棺¶
與屬棺並用梓故云二也則喪大記云屬六寸¶
大棺八寸也　四者皆周者四四重也周帀也¶
謂四重之棺上下四方悉周帀也唯椁不周下¶
有茵上有抗席故也　棺束者古棺木無釘故¶
用皮束合之　縮二者縮縱也縱束者用二行¶
也衡三者橫束者三行也　祍毎束一者祍小¶
<pb:KR1d0055_SBCK_001-21b>¶
要也其形兩頭廣中央小也旣不用釘棺但先¶
鑿棺邊及兩頭合際處作坎形則以小要連之¶
令固棺並相對毎束之處以一行之祍連之&KR0002;¶
竪束之處則竪著其祍以連棺蓋及㡳之木使¶
與棺頭尾之材相固漢時呼祍爲小要也　柏¶
椁者謂爲椁用柏也天子柏諸侯松大夫柏士¶
雜木也鄭注方相職云天子椁柏黃腸爲裏而¶
表以石焉¶
(三/五)魯哀公誄孔子¶
<pb:KR1d0055_SBCK_001-22a>¶
魯哀公誄孔丘曰天下遺𦒿老莫相予位焉嗚¶
呼哀哉尼父注云誄其行以爲謚也莫無也相¶
佐也言孔子死無佐助我處位者尼父因其¶
字以爲之謚正義曰此一節論哀公誄孔子之¶
事孔子以哀公十六年夏四月巳丑日卒哀公¶
欲爲作謚作謚冝先列其生時行狀謂之爲誄¶
(檀)¶
(三/六)弔䘮賔位隨主人而變¶
案賔位之法隨主人而變小歛之前主人未忍¶
<pb:KR1d0055_SBCK_001-22b>¶
在主位有事在西階下則賔亦入門西弔於西¶
階下故士䘮禮君使人禭主人拜送拜賔即位¶
西階下東面鄭云未忍即主人位也小斂之後¶
尸則岀堂廉然後有飾主人位則在阼階下西¶
面賔弔者入門東於東階下弔也故士喪禮小¶
斂訖故士舉男女奉尸侇於堂主人降自西階¶
即位踊襲絰于序東鄭云即位踊東方位也則¶
衆主人不接賔發&KR0004;在東耳¶
(三/七)旣諌可議政未諌不可言君過¶
<pb:KR1d0055_SBCK_001-23a>¶
事君有犯而無隱注旣諌人有問其國政者可¶
以語其得失&KR0002;齊晏子爲晉叔向言之正義曰¶
昭三年左傳云晏子謂景公曰小人近市朝夕¶
得所求景公曰子近市何貴何賤於是景公繁¶
於刑有鬻踊者故對曰踊貴屨賤諌景公重刑¶
後及其聘晉與叔向言齊國之政將歸陳氏景¶
公厚斂焉陳氏厚施焉是旣諌得言君之過&KR0002;¶
其未諌而言君過則不可故昭三年子大叔如¶
晉張趯與子大叔言云火星中而寒暑退此其¶
<pb:KR1d0055_SBCK_001-23b>¶
極也能無退乎未曽諌君&KR0186;言君德之退故傳¶
云張趯有知其猶在君子之後乎是其&KR0013;譏也¶
魯昭公取同姓孔子不仕昭公旣先諌所以論¶
語稱孔子爲昭公諱而稱丘也過者聖人含弘¶
勸&KR0324;擥過歸已非實事也&KR0002;史䇿書理則不一¶
&KR0002;其良史直筆不隱君過董孤書趙盾弑君及¶
丹楹刻桷之屬是也&KR0002;忠順臣則諱君親之惡¶
者春秋辟諱皆是故僖元年左傳云諱國惡禮¶
也¶
<pb:KR1d0055_SBCK_001-24a>¶
(三/九)明器外有用器¶
謂明器之屬者案旣夕禮除明器之外有用器¶
弓矢耒耜兩敦兩杆槃匜燕樂器甲胃干笮杖¶
笠翣等¶
(四/十)帷荒内木材爲柳帷荒亦㹅稱柳¶
案䘮大記注云在旁曰帷在上曰荒帷荒所以¶
衣柳則以帷荒之内木材爲柳其實帷荒及木¶
材等揔名曰柳故縫人云衣翣柳之材注云柳¶
之言聚諸飾之所聚是帷荒揔稱柳也¶
<pb:KR1d0055_SBCK_001-24b>¶
(四/一)曽子嘗辤卿故不得寢大夫之床¶
正義曰知齊甞聘以爲卿者韓詩外傳云曽子¶
仕於莒得粟三秉方是之時曽子重其禄而輕¶
其身親没之後齊迎以相楚迎以令尹晉迎以¶
上卿方是之時曽子重其身而輕其禄旣言輕¶
其禄是不爲也但齊以相楚以令尹晉以上卿¶
而鄭言齊嘗聘爲卿者以三國文連含帶爲注¶
耳且相即是上卿禮云男子不死於婦人之手¶
婦人不死於男子之手故春秋魯僖公薨于小¶
<pb:KR1d0055_SBCK_001-25a>¶
寢譏即安也成公薨於路寢傳曰言道也他人¶
名己得呼爲大夫之稱而言夫子&KR0002;己不爲大¶
夫則已所爲當湏依禮不得寢大夫之床也¶
(四/二)或長婦爲娣弟妻爲姒不據夫年¶
案䘮服小功章娣姒婦報傳云弟長也鄭注云¶
娣姒婦者兄弟之妻相名也長婦謂稺婦爲娣¶
婦娣婦謂長婦爲姒婦謂據婦年之長㓜則不¶
據夫年之大小故成十一年左傳云聲伯之母¶
不聘穆姜曰吾不以妾爲姒穆姜魯宣公夫人¶
<pb:KR1d0055_SBCK_001-25b>¶
聲伯之母魯宣公弟叔盻之妻是弟妻爲姒又¶
昭二十八年左傳云子容之母走謁諸姑曰長¶
叔姒生男子容之母伯華之妻也長叔姒是伯¶
華之弟叔盻之妻是亦謂弟妻爲姒也皆不繫¶
夫身長㓜¶
(四/三)孔子爲大夫得有驂馬¶
騑馬曰驂者&KR0003;文云騑旁馬是在服馬之旁又¶
詩云騏駵是中騧驪是驂驂在外也孔子得有¶
驂馬者案王度記云天子駕六馬諸侯四大夫¶
<pb:KR1d0055_SBCK_001-26a>¶
三士二古毛詩云天子至大夫皆駕四孔子旣¶
身爲大夫&KR0002;依王度記則有一驂馬也&KR0002;依毛¶
詩&KR0003;則有二驂馬也¶
(四/四)孔子&KR0003;驂於舊館惜車於顔囬¶
顔囬之喪子哭之慟慟比岀涕慟則爲甚矣又¶
舊館之恩不得比顔囬之極而&KR0003;驂於舊館惜¶
車於顔囬者但舊館情䟽厚恩待我須有贈&KR0608;¶
故&KR0003;驂賻之顔囬則師徒之恩親乃是常事則¶
顔囬之死必當以物與之顔路無厭更請賣車¶
<pb:KR1d0055_SBCK_001-26b>¶
爲椁以其不知止足故夫子抑之¶
(四/五)孔子夢饋食不夢凶奠¶
言奠者以爲凶象正義曰時夫子夢見饋食不¶
夢凶奠也但奠禮旣死之後未葬之前柩仍在¶
地未立尸主唯奠停飲食故云奠也¶
(四/六)弔服隨主人而變¶
几弔喪之禮主人未變之前弔者吉服而弔吉¶
服謂羔裘𤣥冠緇衣素裳又&KR0221;去上服以露裼¶
衣則此裼裘而弔是也主人旣變之後雖著朝¶
<pb:KR1d0055_SBCK_001-27a>¶
服而加武以絰又掩其上服&KR0002;是朋友又加帶¶
則此襲裘帶絰而入是也案䘮大記云弔者襲¶
裘加武帶絰注云始死弔者朝服裼裘如吉時¶
也小斂則改襲而加武與帶絰矣武吉冠之卷¶
也加武者明不改冠但加絰於武䘮大記所云¶
亦據朋友故云帶絰帶旣在𦝫鄭注加武與帶¶
絰似帶亦加武者其實加武唯絰連言帶耳¶
(四/七)吉𥙊後弔服無文而有弔法¶
吉𥙊巳後或來弔者其服無文除䘮之後亦有¶
<pb:KR1d0055_SBCK_001-27b>¶
弔法故春秋文九年秦人來歸僖公成風之禭¶
是也¶
(四/八)賻布之餘分死者所矜¶
請班諸兄弟之貧者注以分死者所矜也禄多¶
則與鄰里郷黨¶
(四/九)從母之夫舅之妻因甥爲文¶
從母之夫舅之妻二夫人相爲服君子未之言¶
也注二夫人猶言此二人也時有此二人同居¶
死相爲服者甥居外家而非之正義曰言從母¶
<pb:KR1d0055_SBCK_001-28a>¶
及舅皆是外甥稱謂之辭故知甥也&KR0002;他人之¶
言應云妻之兄弟婦夫之姉妺夫相爲服不得¶
云從母之夫舅之妻也¶
(五/十)王肅以聖人之葬人與絶句¶
子夏曰聖人之葬人與人之葬聖人也子何&KR0026;¶
焉注與及也正義曰王肅云聖人葬人與屬上¶
句以言&KR0002;聖人葬人與則人庶有異聞得來&KR0026;¶
者&KR0002;人之葬聖人與凡人何異而子何&KR0026;之¶
(五/一)練衣外除正服不可變¶
<pb:KR1d0055_SBCK_001-28b>¶
練練衣黃裏縓縁注小祥練冠練中衣以黃爲¶
内縓爲飾黃之色卑於纁縓纁之𩔖明外除正¶
義曰練小祥也小祥而著練冠練中衣故曰練¶
也練衣者練爲中衣黃裏者黃爲中衣裏也正¶
服不可變中衣非正服但承衰而巳故小祥而¶
爲之黃祫裏也縓縁者縓爲淺絳色也縁謂中¶
衣領及裒縁也裏用黃而領縁用縓者領縁外¶
也明其外除故飾見外也(案此文小祥外衰内/有練中衣中衣内有)¶
(裼衣裼衣内有鹿裘鹿裘/内自有常着襦衣)¶
<pb:KR1d0055_SBCK_001-29a>¶
(五/二)有禮有財無時弗行¶
子思曰有其禮有其財無其時君子弗行也正¶
義曰謂若嫁母之家主人貧乏斂手足形還葬¶
己雖有財不得過於主人故下注䘮之禮如子¶
贈禭之屬不踰主人¶
<pb:KR1d0055_SBCK_001-29b>¶
　同治乙丑六月獨山莫友芝借讀過¶
禮記要義卷三終¶

